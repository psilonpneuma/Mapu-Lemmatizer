<?xml version="1.0" encoding="UTF-8"?>
<?xml-stylesheet type="text/xsl" href="../../../../../Applications/Oxygen%20XML%20Editor/frameworks/tei/xml/tei/stylesheet/profiles/local/html/scratch.xsl"?>
<?xml-stylesheet type="text/css" href="dark-theme.css"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Lecturas Araucanas (Narraciones, Costumbres, Cuentos, Canciones, etc.): Cuentos</title>
            <author>Félix José de Augusta</author>
         </titleStmt>
         <editionStmt>
            <edition>
               <date>1910</date>
               <name>Valdiva, Imprenta de la Prefectura Apostólica</name>
            </edition>
         </editionStmt>
         <publicationStmt>
            <publisher/>
         </publicationStmt>
         <seriesStmt>
            <p/>
         </seriesStmt>
         <sourceDesc>
            <ab>Ethnographic Texts</ab>
            <ab>DIALECT: Lafkenche?</ab>
            <ab>INFORMANT: Carmen Painemilla (and others)</ab>
            <ab>LOCATION: Costal areas between Bajo Imperial and Tolten (place of residence of informant)</ab>
            <ab>TRANSCRIBER: Fray Félix José de Augusta</ab>
         </sourceDesc>
      </fileDesc>
      <encodingDesc>
         <projectDesc>
            <p> Corpus of Historical Mapudungun </p>
         </projectDesc>
         <samplingDecl>
            <p>ORIGINAL DOCUMENT: Biblioteca Nacional de Chile id: 96049</p>
            <p>DOCUMENT SCAN: Memoria Chilena (MC0033389) http://www.memoriachilena.cl/602/w3-article-9601.html</p>
            <p>TEXT OCR: Google Cloud Vision (using DH Dashboard, developed by Bryan Tarpley at the Center for Digital Humanities Research here at Texas A&amp;M University.) </p>
            <p>https://benmolineaux.github.io/bookshelf/</p>
         </samplingDecl>
      </encodingDesc>
      <revisionDesc>
         <listChange>
            <change>
               <p>OCR CORRECTIONS: Benjamin Molineaux</p>
               <date/>
            </change>
         </listChange>
      </revisionDesc>
   </teiHeader>
   <text>
      <body>
         
            <pb n="71"/>

            <head xml:lang="spa">El caballo blanco.</head>

            <note xml:lang="spa">referido por Carmen Painemilla</note>

            <p xml:lang="arn" n="1"> Kiñe fùcha wentru kùla fotəm niei; niei kiñe mapu kachilla tichi fùcha wentru.</p>

            <p xml:lang="arn" n="2"> Kiñe antù fei pifí ñi wənen fotəm: „Chumŋelu kam afí tayu kachilla, fotəm? Ŋəneikeaimi kachilla; kollipùllilewei tayu kachillalmom." Lladkùkei mai təfachi fùcha wentru.</p>

            <p xml:lang="arn" n="3"> „Lladkùkelaiaimi, chau,“ piéyeu ñi fotəm, ,iñche amuan təfachi pun· meu, lloftumean təfachi kachilla meu chem ñi iken."</p>

            <p xml:lang="arn" n="4"> Umamei ñi kachilla meu təfachi wentru.</p>

            <p xml:lang="arn">Wùn·man meu akutulu, ramtuéyeu ñi chau: „¿Chumlei kam, fotəm?", piŋei.</p>

            <p xml:lang="arn">„Umaqn", pi, „fei meu kimlafiñ chem kulliñ ñi kompan.</p>

            <p xml:lang="arn">Ká pun· amui ká fotəm, ká femŋechi umaqpui. „Umaqlan", pipatui; welu koil·atui məten.</p>

            <pb n="72"/>

            <p xml:lang="arn" n="5"> „Iñche amoan kai, chau", pi ká fotəm doy inanŋelu. Iñche yuŋəmkənuan epu pichi pañilwe; fei meu, epuñmaŋei kadi, elkənoan feichi epu pichi pañilwe; umaqali, fei meu fəlkənoáneu ñi epu pichike pañilwe. Fei meu, umaqali, pepi umaglaian.</p>

            <p xml:lang="arn" n="6"> Raŋipun· nepepai, pefí kiñe kawellu, kiñe flaŋərke pei, fei meu nùi ñi lashu, amui nùmeafiel, fei meu nùpufi.</p>

            <p xml:lang="arn" n="7"> Fei meu fei pifí:</p>

            <p xml:lang="arn">„Eimi apəməñmaqen ñi kachilla, féola yetuaqeyu, l·aŋəmputuayu.</p>

            <p xml:lang="arn" n="8"> Fei meu dəŋui feichi flaŋ kawellu, fei pi:</p>

            <p xml:lang="arn">„Laŋəmlaian. Iñche eleltuayu mi kachilla. Fəreneaqen, l·aŋəmlaian. Epuwe ŋepaiai ñi chau, pepaiai ñi kachilla, doy kùmetuai.</p>

            <p xml:lang="arn">L·aŋəmŋelmi, iñche mətrəmaqen: „Kupaŋe, flaŋ kawellu, moŋelpatuen", piaqen, l·aŋəmŋelmi. L·el·əmtuen, pekenoeli meu kake che." L·el·əmŋetui.</p>

            <p xml:lang="arn" n="9"> Amutui ñi ruka meu tichi wentru. „Akutun, chau", piputui.</p>

            <p xml:lang="arn">„Chem pemeimi?"</p>

            <p xml:lang="arn">„Epuwe ŋemeaimi, chau, tami kachilla meu."</p>

            <p xml:lang="arn" n="10"> Epu antù meu amui tichi fùcha wentru, pepui ñi kachilla, afduami: „Məná kùme fotəm</p>

            <pb n="73"/>

            <p xml:lang="arn">nierken“, pi, felelafui ñi kachilla, féola doy məleturkei.“</p>

            <p xml:lang="arn" n="11"> Ayùwn meu kùpatui ñi ruka meu:</p>

            <p xml:lang="arn">„¡Ay fotəm! məte ayùumetun ñi fenten kùmetun meu ñi kachilla. Fei təfa məten ñi kùme fotəm ñi epu fotəm meu.</p>

            <p xml:lang="arn" n="12"> Fei meu itrùréyeu ñi epu peñi: „Fei təfa məten ayùŋei, iñchiú ayùŋelayu.“ Fei meu: „amuayu", piwiŋu epu péñiwen; kaiñetuŋei feichi ayùn fotəm.</p>

            <p xml:lang="arn" n="13"> „Iñche ká amuan“, pi kaŋelu, kaiñetuŋelu.</p>

            <p xml:lang="arn">Fei meu fei pi: „Iñche kai amoan kai, chau, pifí ñi chau.</p>

            <p xml:lang="arn">„¿Chumal amuaimi?' piéyeu ñi chau.</p>

            <p xml:lang="arn">„Məlei məten ñiamukaial", pi. „Feyərke mai, chau, deuma amukaian məten. Təfachi yinda pichi mawida elelaqeyu; l·aŋəmŋeli, aŋkùai, fei təfa mo kimaqen ñi l·aŋ"</p>

            <p xml:lang="arn">Fei meu amui. „Amuchi mai!" pifí ñi chau.</p>

            <p xml:lang="arn">„Amuŋe mai!" piŋei.</p>

            <p xml:lang="arn">Inafi ñi epu peñi:</p>

            <p xml:lang="arn" n="15"> Fei meu: „Chumal kùpaimi? piéyeu ñi epu peñi.</p>

            <pb n="74"/>

            <p xml:lang="arn">„Kùdawan kai, fei meu amoan kai.“</p>

            <p xml:lang="arn">Fei meu fei pi tichi epu péñiwen:</p>

            <p xml:lang="arn">„L·aŋəmafiyu kai, newé al·u mapu fei meu l·aŋəmafiyu.“</p>

            <p xml:lang="arn" n="15"> Kiñe ŋəf rəpù meu lloftulei feichi epu péñiwen; fei meu konpui tichi inalelu, nùwəlŋei: „Eimi mi ayun fotəm ŋen meu fei ñi duam ùdeŋeiyu, féola l·aiaimi".</p>

            <p xml:lang="arn">„Katrùpel·afiyu mai", piwiŋu.</p>

            <p xml:lang="arn" n="16"> Fei meu petu ñi l·aŋəmŋenon: Montulpaqen, fùtá flaŋ kawellu, deuma l·aŋəmŋean.“</p>

            <p xml:lang="arn">Fei meu: „Matumatu l·aŋəmafiyu," pi tichi péñiwen. L·aŋəmŋei.</p>

            <p xml:lang="arn">„Amuyu mai" pi ti péñiwen, „deuma l·aŋəmiyu mai."</p>

            <p xml:lang="arn" n="17"> Pichin meu akui fuchá Flaŋ.</p>

            <p xml:lang="arn">Chiŋayùpai, epu wallpai cheu ñi l·aŋəmŋemom, n·ùmùtutui ñi mollfùñ tichi Flaŋ: moŋetui.</p>

            <p xml:lang="arn" n="18"> „Chumŋelu kam l·aŋəmŋeimi?"</p>

            <p xml:lang="arn">„Məte ayùéneu ñi chau, fei meu itrùréneu ñi epu peñi, fei meu l·aŋəméneu. Ká amukaian, ká inaafiñ." Fei meu amutui „fùchá</p>

            <pb n="75"/>

            <p xml:lang="arn">Flaŋ".</p>

            <p xml:lang="arn" n="19"> Fei meu ká inakatui ñi epu peñi. Al·u mapu anùanùi tichi epu wentru. Fei meu fei pi tichi epu wentru:</p>

            <p xml:lang="arn">„Fei tañi peñi trokifiñ; kùpai ta ti. ¿Chumŋechi kam moŋetui? Féola ká chumafiyu?"</p>

            <p xml:lang="arn">Kaŋelu: „Ká l·aŋəmtuafiyu", pi, „féola fùchá kùtraltuafiyu, tranantəkuafiyu kùtral meu; fei meu pepi moŋelaiai.</p>

            <p xml:lang="arn" n="20"> Fei meu ká l·aŋamŋei, ùtrəftəkuŋei kùtral meu. „Kùme afle wəla, amutuayu", piwiŋu epu péñiwen.</p>

            <p xml:lang="arn">Fei meu amutuiŋu.</p>

            <p xml:lang="arn" n="21"> Akutui fùchá Flaŋ. Pichikelewefui kùtral. N·eyen meu choŋəmpafi. Deu choŋəmfilu epu wallpai kùtral meu ñi ŋənetun, n·ùmùputufí ñi foro: moŋetui.</p>

            <p xml:lang="arn" n="22"> Moŋetulu: „Chumŋelu kam mətrəmwelaqen?“</p>

            <p xml:lang="arn">„Chum kam mətrəmafeyu?</p>

            <p xml:lang="arn">Kimlafun ñi ká femŋeal, wema kùmelkatuféneu, fei meu mətrəmlafeyu; ŋeñika təkuŋen kùtral meu fei meu mətrəmlafeyu.</p>

            <p xml:lang="arn" n="23"> „Féola doy l·aŋəmŋewelaiaimi; tiechi ruka meu puwaimi,“ piéyeu fùchá Flaŋ petu ñi amu-</p>

            <pb n="76"/>

            <p xml:lang="arn">tunon, „feichi ruka meu məlepui tami epu péñiwen."</p>

            <p xml:lang="arn" n="24"> Pepufí ñi epu peñi tichi wentru l·aŋəmkeel. Wema chalifí ñi peñi: „Marimari,epu peñi!", pi.</p>

            <p xml:lang="arn">Kafkùui təfeichi epu péñiwen: „Féola, awùturkeayu meu, ká moŋekaturkei."</p>

            <p xml:lang="arn" n="25"> Fei meu tichi wentru kekawí ŋen·ruka meu.</p>

            <p xml:lang="arn">„Təfachi ñi epu peñi l·anəmkeéneu", pi ta ti quecaumom.</p>

            <p xml:lang="arn" n="26"> „¿Chem meu culpafimi kam tami epu péñiwen?"</p>

            <p xml:lang="arn">„Doy ayùéneu ñi chau, fei meu itrùréneu ñi epu pefi, fei meu l·aŋəméneu eŋu.</p>

            <p xml:lang="arn" n="27"> Fei meu ramtuŋei tichi péñiwen:</p>

            <p xml:lang="arn">„¿Felei mu l·aŋəmfiel tamu peñi?“</p>

            <p xml:lang="arn">„Felei", pi.</p>

            <p xml:lang="arn">„¿Chem dəŋu meu culpaéimeu kam tamu peñi, ta l·aŋəmfimu?"</p>

            <p xml:lang="arn">Fei meu: „Doy ayùŋen meu itrùrfiyu tayu peñi, feimu l·aŋəmfiyu."</p>

            <p xml:lang="arn" n="28"> „Chumŋechi mu l·aŋəmmufiùm tamu peñi, fachi antù l·aiaimu kai, epu auka traftrarintəkukənuwaiñ. Cheu mu l·an, l·aiaimu, l·aŋomaqeimu təfachi auka.</p>

            <p xml:lang="arn">Təfa mu peñi fachi antù kùme che ŋeai, iñche meu kùdawai. Lladkùtufiŋe tami wedá píuke,"</p>

            <pb n="77"/>

            <p xml:lang="arn">piŋei epu wentru, „lladùtulaiafimu tamu peñi.“</p>

            <p xml:lang="arn" n="29"> Fei meu wədaiŋn. Ponwi koní tichi wentru, təfachi epu wentru deuma yeéyeu tañi auka.</p>

         
         
            <head xml:lang="spa">MORCILLA</head>
            <note xml:lang="spa">referido por el mismo Carmen Painemilla.</note>

            <p xml:lang="arn" n="1"> Femŋei mai ŋa ñi nien ŋa kiñe fùchá wiŋka epu fotəm, Pedro wənen, Pablo re treməmŋefui. Fei meu fei pi Pedro:</p>

            <p xml:lang="arn">„Amuan, chau, eluen permisio, kintukùdawan", pi; „pofreŋein", pi.</p>

            <p xml:lang="arn">Eluŋei permisio. Kompañtuwiŋu epu péñiwen.</p>

            <p xml:lang="arn" n="2"> Fei meu puwiŋu kiñe kushé chiñura meu, chaliŋeiŋu; fei meu „umaian“, pi Pedro.</p>

            <p xml:lang="arn">„¿Chumlei? Pun·í deuma. ¿Umapeaimi?" piŋei.</p>

            <p xml:lang="arn">„Umaian", pi.</p>

            <p xml:lang="arn">Fei meu: „Nentuchillauŋe", piŋei. Entuchillawí.</p>

            <p xml:lang="arn" n="3"> Niefui epu ùllcha pəñeñ; feimeu:</p>

            <p xml:lang="arn">„Kùpaŋe, Filomená“, piŋei, „təkupaŋe witran chilla."</p>

            <pb n="78"/>

            <p xml:lang="arn">Fei meu fei pi tichi chiñura: „¡Ai!", pi, akui epu witran."</p>

            <p xml:lang="arn">Ayùui kushé chiñura.</p>

            <p xml:lang="arn">„Kùpaŋe, Filomena", piŋei, „təkupaŋe witran chilla.“</p>

            <p xml:lang="arn">Fei meu fei pi tichi chiñura:“ „¡Ai!“ pi, „akui epu witran."</p>

            <p xml:lang="arn">Ayùui kushé chiñura.</p>

            <p xml:lang="arn">„Kùpaŋe, Filomena", pifí ñi pəñeñ.</p>

            <p xml:lang="arn">Fei meu amutui tichi chiñura umautupiùm: „Féola iayu morcilla, ai Filomena, afí tayu morcilla, féola akui epu witran, iayu morcilla."</p>

            <p xml:lang="arn" n="4"> Fei meu pun·í. Pun·lu: „Ŋətantulafimi witran."</p>

            <p xml:lang="arn">Fei meu ŋətantui Filomena ká.</p>

            <p xml:lang="arn">Fei meu „kuduayu, kompañ", piwí péñiwen.</p>

            <p xml:lang="arn">Fei meu: „Awechi umautuai Pedro!" pi ti kushé chiñura.</p>

            <p xml:lang="arn" n="5"> Doy al·ùpun·: „Pedro!“ piŋei. Fei meu: „¡Señora!" pi Pedro, lloumətrəmi.</p>

            <p xml:lang="arn">„Chumŋelu kam umaqlaimi?“</p>

            <p xml:lang="arn">„Masiao ŋəñùlen, señora, fei meu umaqlan."</p>

            <p xml:lang="arn">„¿Chem kam iaimi?" piŋei.</p>

            <p xml:lang="arn">„Chem rume məlefnle, iafun", pi Pedro.</p>

            <pb n="79"/>

            <p xml:lang="arn">„¡Ai pəñeñ!“ pi chiñura, „kiñe mallun achawall elufiŋe;„ŋəñùn“ pi tichi wentru.</p>

            <p xml:lang="arn" n="6"> Eluŋei mallun achawall. Fei meu núi eluŋen: „Ile, kalli ñi umautuam."</p>

            <p xml:lang="arn">Fei meu: „Eimi nieŋe, Pablo“, piéyeu ñi kompañ.</p>

            <p xml:lang="arn" n="7"> Fei meu mətremi ti chiñura: „¡Pedro, Pedro!“ ka pikatui, ¿chumŋelu kam umaqlaimi, Pedro?"</p>

            <p xml:lang="arn">Fentrépun·i, trekatrekátùiawi tichi kushé chiñura, fenten ñi kùpá ilotun.</p>

            <p xml:lang="arn">Fei meu: „¡Ai Señora! masiao yafùi ñi ilo achawall."</p>

            <p xml:lang="arn">„¿Chem kam duamimi, Pedro?“ Cuchillo duamn, məte yafùi ñi ilo.“</p>

            <p xml:lang="arn">„¡Filomena!" piŋei Filomena, elufiŋe kiñe cuchillo, Filomena.“</p>

            <p xml:lang="arn" n="8"> Fei meu eluŋei Pedro. Llowí Pedro. „Təfa nieŋe", piŋei Pablo, „kùme nieŋe, tranakənokilŋe."</p>

            <p xml:lang="arn" n="9"> Fei meu ká al·ùn meu: „¡Pedro!", ká mətrəmkai tichi chiñura.</p>

            <p xml:lang="arn">„¡Señora!", ká pikai Pedro.</p>

            <p xml:lang="arn">„¿Chumŋelu kam umaqlaimi, ai, ¿chumŋelu kai umaqlai Pedro? ¿Chem kam duamimi mi umaqam?", piŋei Pedro.</p>

            <p xml:lang="arn">„¡Ai Señora!“ pi, wayun·tun, ¿məná kutranlai ñi wayun·?, fei meu umaqlan", pi.</p>

            <pb n="80"/>

            <p xml:lang="arn">„¡Filomena!" piŋei Filomena, „elufiŋe kiñe akucha, kalli ñi nentuam ñi wayun·"; fei meu umaqafui."</p>

            <p xml:lang="arn" n="10"> Eluŋei. Eluŋen meu ká eluŋei Pablo: „Təfei nieŋe. Cuidao, llaŋkùmkilŋe", piŋei Pablo.</p>

            <p xml:lang="arn">„Llaŋkùmlan".</p>

            <p xml:lang="arn" n="11"> Fei meu: „¡Pedro, Pedro!" Pedro ká pi: „¡Señora!" „¿Chumŋelu kam umaqlaimi, Pedro?" pi. „¿Chumimi kam, Pedro, umaqlaimi, chem kam duamimi. Pedro?"</p>

            <p xml:lang="arn">„¡Ai Señora! pelan ñi tùn· chem ñi ùnatuéteu, kiñe espeko duamn."</p>

            <p xml:lang="arn">Fei meu: „¡Filomena, Filomena!" pi, „elufiŋe kiñe espeko, fei meu chi umautuafuichi.</p>

            <p xml:lang="arn" n="12"> Fei meu eluŋei espeko, kalli ñi umautuam.</p>

            <p xml:lang="arn">Llowí Pedro, „nùnieŋe", ká piŋetui Pablo.</p>

            <p xml:lang="arn">„¿Chumayu, Pablo? Masiao picára ŋei chi təfachi kushé chiñura."</p>

            <p xml:lang="arn">Fei meu umautui Filomena.</p>

            <p xml:lang="arn">Fei meu fei pi Pedro: „Amuaimi, Pablo“, piŋei Pablo, „fei meu elkənumeaimi makuñ epu domo meu.</p>

            <p xml:lang="arn">Fei meu amui Pablo elkənumealu makun, ùltukənumefi tichi epu lamŋénwen ñi makuñ.</p>

            <pb n="81"/>

            <p xml:lang="arn">„Wéluyemeaimi tichi epu domo ñi ikùlla", piŋei Pablo.</p>

            <p xml:lang="arn">Fei meu yemei Pablo. „¡Últuluwiyu!" piwiŋu.</p>

            <p xml:lang="arn">„Umaufaluwayu mai!“ pi ta Pedro.</p>

            <p xml:lang="arn" n="13"> Fei meu ká mətrəmi kushé chiñura.</p>

            <p xml:lang="arn">Fei meu „ŋəneñmaiafiyu" piwiŋu, „weuayumuchi təfachi chiñura."</p>

            <p xml:lang="arn">Ká mətrəmi ti chiñura. „¿Féola umaqpelai chi? ¡Mətrəmllefichi!" pi. „¡Pedro!“ ká pi. „ Dəŋulai“, pi. „Kùla rupa mətrəman."</p>

            <p xml:lang="arn">Fei meu „amoan" pi; fei meu ká mətrəmi feichi kushépəlli: „!Pedro!“ pi. Lloudəŋulai Pedro. Fei meu „umaqperkimai féola“ pi. „Ká epu rupa mətrəmafiñ: ¡Pedro!" ká pi.</p>

            <p xml:lang="arn">Dəŋulai Pedro.</p>

            <p xml:lang="arn" n="14"> „¡Ai, umaqperkimai!" pi. Léfkiawi yuŋəmpelu ñi cuchillo; fei meu: „Ká kiñe rupa mətrəmafiñ.“</p>

            <p xml:lang="arn">Ká mətrəmi ŋá: „¡Pedro!"</p>

            <p xml:lang="arn">Dəŋulai Pedro. „Ai, féola umaqperkimai!"</p>

            <p xml:lang="arn" n="15"> Fei meu mal·ùi ñi yuŋ cuchillo, rulpai ñi kuq. Fei meu „Ká pichi yuŋəmafichi!" pi. Fei meu femí.</p>

            <p xml:lang="arn">Amui cocina meu l·aŋəmafilu tichi Pedro eŋu Pablo. Fei meu mal·ùpufí.</p>

            <pb n="82"/>

            <p xml:lang="arn">„Təfa – ñi pəñeñ", pifi, piŋei</p>

            <p xml:lang="arn">Pablo eŋu Pedro.</p>

            <p xml:lang="arn">Fei meu amui ñi pəñeñ meu:</p>

            <p xml:lang="arn">„Fei təfa ñi məlerken eŋu."</p>

            <p xml:lang="arn">Fei meu wenuntuñmapufí ñi ùltu, tranakənuñmafí ñi pel·, fei meu fei pi: „Katrùñmafichi ñi pel·."</p>

            <p xml:lang="arn">Fei meu l·aŋəmfi ñi epu pəñeñ.</p>

            <p xml:lang="arn" n="16"> Fei meu fei pi Pedro: „Yemetuŋe, Pablo, kawellu, amuaiyu, ŋeñika amuŋe."</p>

            <p xml:lang="arn">Fei meu yemetụi ñi kawell Pablo. Féola chillawiŋu.</p>

            <p xml:lang="arn">„Amuyu mai", pi, „petu ñi wùn·non."</p>

            <p xml:lang="arn">Fei meu fei pi kushépəlli: „Filomena, nepeŋe, Filomena, iayu morcilla."</p>

            <p xml:lang="arn">Féola „pichi umautuchi", pi.</p>

            <p xml:lang="arn">„Filomena, wùn·i, witraŋe, Filomena, iayu morcilla, Filomena, nepeŋe, Filomena.</p>

            <p xml:lang="arn">¿Chumŋelu kam nepelai Filomena? məná umautulai? Nepelafichi ñi pəñeñ. Chumŋelu kam fenten umautuimi?"</p>

            <p xml:lang="arn" n="17"> Mal·ùpufi.</p>

            <p xml:lang="arn">„¡Ai! ñi pəñeñ la l·aŋəmərken; məná ŋənenkaéneu feichi Pedro."</p>

            <p xml:lang="arn">Fei meu ŋələməñmatufí ñi mollfùñ. „Filomena, witratuŋe, l·aŋəmərkefeyu, Filomena, Filomena."</p>

            <pb n="83"/>

            <p xml:lang="arn" n="18"> „Iñche inaiafiñ Pedro, pi kushe.</p>

            <p xml:lang="arn">Fei meu amui, inafí Pedro.</p>

            <p xml:lang="arn">„Chemkənupean kam?" pi tichi kushépəlli. „Kiñe ina ŋərùkənoan", pi.</p>

            <p xml:lang="arn">Fei meu amui ŋa.</p>

            <p xml:lang="arn" n="19"> Wəñókintui Pedro.</p>

            <p xml:lang="arn">„Ayé ñi kùparken təfeichi kushépelli.“</p>

            <p xml:lang="arn">Fei meu epe diŋei deuma Pedro eŋu Pablo.</p>

            <p xml:lang="arn">„¿Chem kam útrəfelafiyu? Kùpalŋe ñi achawall, fei ùtrəfelafiyu", pi.</p>

            <p xml:lang="arn">Pepui ñi achawall, pal·ikantukefí, aukantukei ñi l·á achawall.</p>

            <p xml:lang="arn">Femŋechi fentré elŋetui feichi kushépəlli ñi aukantuken meu achawall.</p>

            <p xml:lang="arn" n="20"> Fei meu amulekefuiŋu. Káamui wəla kushépəlli rupan aukantumom ñi l·á achawall.</p>

            <p xml:lang="arn">Féola kan·iñtui, „doy lefan", pi.</p>

            <p xml:lang="arn" n="21"> Fei meu wəñókintui Pedro.</p>

            <p xml:lang="arn">„Chem kam ká ùtrəfelafiyu?" pi Pablo.</p>

            <p xml:lang="arn">„Útrəfelfiŋe cuchillo."</p>

            <p xml:lang="arn">Fùchá lilwí ti cuchillo.</p>

            <p xml:lang="arn">Fei meu rumelai, ŋellu rumei: epe canshafui.</p>

            <pb n="84"/>

            <p xml:lang="arn">Fei meu: „ká ùñəmkənuan", pi, „kimaféneu, kan·iñkəlekali; konoan", pi.</p>

            <p xml:lang="arn">Konokənuwí, amui; ká inanei Pedro.</p>

            <p xml:lang="arn" n="22"> Fei meu ká wəñókintui Pedro.</p>

            <p xml:lang="arn">„Fei tié pe ñi kùpan ti weshá kushe", pi Pedro.</p>

            <p xml:lang="arn">„Fei ta təfei“, pi Pablo, „konokənuutui. ¿Chem kam ùtrəfelafiyu?" pi ta Pablo.</p>

            <p xml:lang="arn">„Útrəfelfiŋe akucha."</p>

            <p xml:lang="arn" n="23"> Útrəfelŋei akucha; fei meu fuchá wayun·wí. Rumelai wayun· meu kushe, ká ŋellu rumei, epe kanshafui.</p>

            <p xml:lang="arn">„Kimkaéneu", pi, ¿chemkənuupean kam?" pi. „Trewautuan", pi.</p>

            <p xml:lang="arn">Fei meu ká amui, wiráfkəlen amui.</p>

            <p xml:lang="arn" n="24"> Ká wəñókintui Pedro.</p>

            <p xml:lang="arn">„Məná weshá afŋənenŋei wedá kushe, trewautui feichi kushe. Afelərkelayu mu ti kushe, ká ùtrəfelafimi peine", piŋei Pablo.</p>

            <p xml:lang="arn" n="26"> Útrəfelŋei ká. Fùchá fotraŋetui tichi peine; fotrai tichi trewa, ŋellu tripai fotra meu.</p>

            <p xml:lang="arn">Fei meu fei pi ti kushe: „Chuman? Kanshan." Anùkənui. „Ká pichin inakafichi."</p>

            <pb n="85"/>

            <p xml:lang="arn">Fei meu: „Kiñe weshá ùñəmkənuwan, fei meu kimlaiaféneuchi.“</p>

            <p xml:lang="arn">Fei meu chiukù kənuwí.</p>

            <p xml:lang="arn" n="26"> Ká wəñókintui Pedro: „Ká tié ñi ká kùparken; chiukùturkei məná weshá kushe. Fei meu ùtrəfelafimi espejo."</p>

            <p xml:lang="arn" n="27"> Fei meu ùtrəfelŋei. Fùchá trukùrui, fei meu rumelaichiukù, məpùkefui, pelai ñi rumeam, muwíñuwi. Petu ñi məpùkefel puwtui ñi ruka meu, wəñoməpùlekaturkei. Femŋen puwtui ñi ruka meu.</p>

            <p xml:lang="arn" n="28"> Fei meu fei pi Pedro: „Deuma dipalayu meu, montuiyu."</p>

            <p xml:lang="arn">Fei meu kiñe wentru trafyei Pedro.</p>

            <p xml:lang="arn">„Cheu kam amualu eimi?" piŋei Pedro.</p>

            <p xml:lang="arn">„Kintuayu mai.....; kiñe dəŋu mai allkùn“, pi Pedro.</p>

            <p xml:lang="arn">„Fei meu mai ¿chem dəŋu kam allkùimi?" piŋei Pedro.</p>

            <p xml:lang="arn">„Kiñe toro mai məlei təfa mu, fei meu kùpan. ¿Allkùpeafuimi kai?", piŋei tichi wentru trafyeel.</p>

            <p xml:lang="arn" n="29"> „Felei ñi məlen ti toro, iñche ñi inau meu məlei. Masiao leftui, chem che no rume kontukeláyeu, fenten llùkaŋekei. Ra-</p>

            <pb n="86"/>

            <p xml:lang="arn">ŋiñ waka məlei ti toro", piŋei Pedro, pepi ŋəneitukelŋi ñi waka tichi caballero fenten leftun meu ti toro; tuchi l·aŋəmlu fei nùñmuai ti toro. Eimi topalaimi“, piŋei Pedro.</p>

            <p xml:lang="arn">„Topaian", pi. „Kiñe pichi def meu nùmean. Tuchi maŋel kam ñi məlen ti toro?"</p>

            <p xml:lang="arn">Fei tié, "pinei. 30. Kuq meu wema tupui, tuñmapufi ñi məta kuq meu.</p>

            <p xml:lang="arn">Fei meu: „Kùpalŋe def", piŋei Pablo.</p>

            <p xml:lang="arn">Wəlpui Pablo. Kùpaltui, pichi chumlai rume, felen kùpaltui ruka meu.</p>

            <p xml:lang="arn">Féola: ¿Cheu leftuéneu kam təfei?", pipatui ŋen·waka meu, witráakuli ti toro. Afmatuŋei.</p>

            <p xml:lang="arn">Féola kojitui ñi waka meu tichi caballero, contentoi, ayùukəlefui; ayùukəlen amui ñi kulliñ ŋəneitualu.</p>

            <p xml:lang="arn" n="31"> Kidu ñi ruka meu kùpatui Pedro.</p>

            <p xml:lang="arn">„Akutun, papay", pipatufí ñi ñuke Pedro. „Yemen təfachi toro“, pi Pedro, l·aŋəmafiyu, ilotuaiñ, pifí ñi ñuke tichi Pedro.</p>

            <pb n="87"/>

            <p xml:lang="arn">L·aŋəmŋei, re iwiñŋerkei, ŋelai ilo. Fei meu charkikei ñi iwiñ Pedro, piwəmkənui kiñe wima neu ñi charki iwiñ, fei meu „kalli piwəpe", pifí ñi ñuke Pedro, „serfinieaimi.“</p>

            <p xml:lang="arn" n="32"> Akutui pasiau meu, pepalai ñi iwiñ, kom lluufui antù meu. Fei meu lladkùi Pedro.</p>

            <p xml:lang="arn">„Awùéneu fachi antù", pi, „witrunkolei ñi lluumum tichi iwiñ. Presuafiñ tichi antù", pi; fentren iwiñ lluuməñmáneu:“</p>

            <p xml:lang="arn" n="33"> Presuŋei antù fei meu. Wùn·welai. Fei meu afí l·an meu kulliñ, pewelŋi ñi iaqel, fei meu l·ai, ken·ù che kùtu l·ai.</p>

            <p xml:lang="arn">Fei meu kimŋelai ñi nien Pedro antù. Petu pofreŋefui Pedro feichi antù meu.</p>

            <p xml:lang="arn" n="34"> „¡Ai Pedro!", piŋei Pedro, „¿chumŋelu kam femnieimi? məté l·ai che", piŋei.</p>

            <p xml:lang="arn">„Inei kulliaqéneu? Fei meu, kulliŋeli, wepəmtuan antù".</p>

            <p xml:lang="arn">„Kom che kulliáimeu, petu l·alu kam che.</p>

            <pb n="88"/>

            <p xml:lang="arn">Kulliŋei Pedro; kom che eluéyeu kulliñ, re epuke eluéyeu. Pofre, fei eluéyeu achawall, nienulu kulliñ.</p>

            <p xml:lang="arn" n="35"> Kayu trafuya wùn·welai; fei meu l·el·əmtui antù Pedro. „Yeweŋe¡" pi Pedro,</p>

            <p xml:lang="arn">Wema pichi wepəmŋei məten, antù femŋewelai ñi yewen meu; fei meu kom wepəmŋetui.</p>

            <p xml:lang="arn">Féola moŋetui kulliñ, itui, petui iaqel. Fentren kulliñ tuí Pedro.</p>

            <p xml:lang="arn" n="36"> Fei meu fei pifí ñi ñuke Pedro:</p>

            <p xml:lang="arn">„Eimi nieaimi təfachi kulliñ.“</p>

            <p xml:lang="arn">Chalintəkulelfí ñi kulliñ ñi ñuke.</p>

            <p xml:lang="arn">„Iñche wénumapu amoan. Elelmoan kiñe fùchá maməll. Féola leliniemoan.</p>

            <p xml:lang="arn">Fei meu wechutui Pedro; witralepukefui wechun maməll meu, fei meu peŋei. Ká amui:</p>

            <p xml:lang="arn">„Ñamli wəla, fentékintuwəlmoan."</p>

            <p xml:lang="arn">Ñamputui, peŋewelai, ñamí.</p>

            <p xml:lang="arn">Afpui.</p>

            <pb n="89"/>

         
         
            <head xml:lang="spa">3. Un Huinca viejo y una Señora vieja</head>

            <note xml:lang="spa">referido por el mismo Carmen Painemilla</note>

            <p xml:lang="arn" n="1"> Fei meu: „Amuaimi, iratumeaimi.“</p>

            <p xml:lang="arn">„Ya", pi; „amuyu, fieka, yemeaimi, fieka."</p>

            <p xml:lang="arn">Fei meu kiñewn amuiŋu.</p>

            <p xml:lang="arn" n="2"> Iratupui tichi fùchá wiŋka; witrálepukei tichi kushé chiñura.</p>

            <p xml:lang="arn">Fei meu tokitui tichi fùchá wiŋka maməll meu: ŋùmai kiñe pichi che.</p>

            <p xml:lang="arn">„¿Chem kam ŋəmai?" pikei tichi fieka.</p>

            <p xml:lang="arn">Ka wəlelfi maməll, cá ŋùmakai: nentufí tichi pichi che maməll meu.</p>

            <p xml:lang="arn" n="3"> „¡Təfa yepaŋe!" piŋei tichi fieka. Eluŋei: wicharùnaqí ñi pollera, metafilu pichi che.</p>

            <p xml:lang="arn">„¡Eimi yepafiŋe!" piŋei tichi fieka: ká fei wicharùnaqi ñi pantalon.</p>

            <p xml:lang="arn">Amutui ñi ruka meu, yetufí ti pichi che.</p>

            <p xml:lang="arn" n="4"> „¿Chem ta iai tayu pichi che?"</p>

            <p xml:lang="arn">„Iñche nien kiñe kushé achawall", pi ti fieka, „yemeaimi, fendeafimi wiŋka meu, nentulmeafimi ashúkar".</p>

            <pb n="90"/>

            <p xml:lang="arn" n="5"> Fei meu nentulŋemei. Eluŋepatui pichi che. Ikei.</p>

            <p xml:lang="arn">Kùla antù meu kimdəŋukei, meli antù meu apəmi ñi ashúkar.</p>

            <p xml:lang="arn">„¿Ká chem iai yu pəñeñ?", pi ti fieka, „deuma apəmkei ikeel"</p>

            <p xml:lang="arn">„Iñche ká nien kiñe achawall, yeaimi, yelmeafimi kofke, ashúkar ka yelmeafimi.“</p>

            <p xml:lang="arn" n="6"> Fei meu ká akulelŋetui. Ayùui feichi che, doy kimkei. Mari antùi; fei meu apəmkei tañi ipeel kom.</p>

            <p xml:lang="arn">„Féola ¿chuman?" pikei fieka; „afkei tayu achawall, pofreŋen."</p>

            <p xml:lang="arn" n="7"> Fei meu dəŋukei tichi pichi che: „Deuma kimn", pikei, amoan waria meu, kidu amoan",</p>

            <p xml:lang="arn">Puwí kiñe chiñura meu.</p>

            <p xml:lang="arn">„¿Chem kam kintukеimi? piŋei.</p>

            <p xml:lang="arn">„Kùdau kintuken“, pi tichi pichi Wiŋka.</p>

            <p xml:lang="arn">„¿Chem kam ayùimi kùdawal? Nielan fùchá kùdau.</p>

            <p xml:lang="arn">„Chem kùdau nieimi, señora?" pi.</p>

            <p xml:lang="arn">„Nien chaloteal, taflon deumalan", piŋei tichi pichi Wiŋka.</p>

            <pb n="91"/>

            <p xml:lang="arn">“¡Bueno, señora!"pi; „azadon kai elupaqen."</p>

            <p xml:lang="arn">„Nielan pichi azadon, fùchañma məten nien."</p>

            <p xml:lang="arn">„Fei iñche ayùken, fùchañma ayùken kùdawam", pi tichi pichi Wiŋka.</p>

            <p xml:lang="arn">„Kùdauŋei mai", piŋei.</p>

            <p xml:lang="arn" n="8"> Kùdaukei tichi pichi Wiŋka, masiao arófùkei mai. Deumakei. Deumai ñi kùdau, wəlputai ñi azadon.</p>

            <p xml:lang="arn">„Təfa ñi azadon, deuman ni kùdau."</p>

            <p xml:lang="arn" n="9"> Fei meu witralekei pu ruka pichi Wiŋka.</p>

            <p xml:lang="arn">„¿Chem kam ayùimi?" piŋei, „¿ayùpeafuimi kam ial kofke?" „Ayùlan", pi.</p>

            <p xml:lang="arn">„¿Chem kam ayùpei ñi pichi Wiŋka?“ Masiao aflikei tichi señora.</p>

            <p xml:lang="arn">„¿Plata kam duamlaimi?“</p>

            <p xml:lang="arn">„Duamlan"</p>

            <p xml:lang="arn">„Duamlaimi kiñe pichilashu?“</p>

            <p xml:lang="arn">„Duamlan", pi.</p>

            <p xml:lang="arn">„Chem kam duampei?", pi tichi señora. Masiao lladkùi, kintutukei.</p>

            <p xml:lang="arn">„Təfa duamlaimi iwəl·kuq, plata iwəl·kuq?“</p>

            <p xml:lang="arn">„Duamlan, kiñe no rume duamlan."</p>

            <p xml:lang="arn">„Təfachi oro iwəl·kuq duamimi?" piŋei.</p>

            <p xml:lang="arn">„Duamn", pi.</p>

            <p xml:lang="arn" n="10"> „Məte al·ùfali iwəl·kuq mi dulliel,“ piŋei. „Chem rume ŋi-</p>

            <pb n="92"/>

            <p xml:lang="arn">llatulmi tami iwəl·kuq meu, eluaqeimeu məten.</p>

            <p xml:lang="arn">„¿Chem piafiñ kam ñi ŋillatufiel?" pi tichi pichi Wiŋka.</p>

            <p xml:lang="arn">„Eluen al·ùn kulliñ, ketran, kùme ruka piafimi ñi ŋillatufiel.“</p>

            <p xml:lang="arn" n="11"> Amutui pichi Wiŋka, yetui ñi iwəl·kuq.</p>

            <p xml:lang="arn">„Akutui ñi hiko," piŋei.</p>

            <p xml:lang="arn">„¿Chem ta yemeimi?“</p>

            <p xml:lang="arn">„Yemen kiñe chod iwəl·kuq,“ pi pichi Wiŋka.</p>

            <p xml:lang="arn" n="12"> Fei meu wekun tripatui. Kiñe lelfùn meu femŋechi ŋillatupui.</p>

            <p xml:lang="arn">„Fəreneqen, eluen pataka waka, sortika iwəl·kuq! Eluen . . . , ká eluen pataka auka, fəreneqen, sortika iwəl·kuq!"</p>

            <p xml:lang="arn">Eluŋei.</p>

            <p xml:lang="arn">„Ká fəreneqen, eluen epu pataka ofisha, sortika iwəl·kuq!"</p>

            <p xml:lang="arn">Eluŋei.</p>

            <p xml:lang="arn">„Eluen ..., ká eluen mari ré ñom kawellu!"</p>

            <p xml:lang="arn">Eluŋei.</p>

            <p xml:lang="arn">„Eluaqen mai, sortika iwəl·kuq, oro ruka!"</p>

            <p xml:lang="arn">Eluŋei.</p>

            <p xml:lang="arn">„Fəreneaqen, sortika iwəl·kuq: puwai ñi ruka, cheu ñi məlen ñi ñuke; pu ruka məlerumeai ñi ñuke kimnonkechi.</p>

            <p xml:lang="arn">Fei meu ká fəreneaqen, sortika iwəl·kuq, eluaqen oro chillan kawellu."</p>

            <pb n="93"/>

            <p xml:lang="arn">„¡Amutuchi!“ pi.</p>

            <p xml:lang="arn" n="13"> Fei meu amutui, puwtui ñi ruka meu; ellkawí tichi fieka, kimŋelai pichi Wiŋka:</p>

            <p xml:lang="arn">„¿Chumŋelu kam llumimi, papay?“ piŋei tichi kushé chiñura, „¿chumŋelu kam llumimi? iñche mai akutun."</p>

            <p xml:lang="arn">„Kimlafeyu eimiŋen.“</p>

            <p xml:lang="arn">„Féola ricoŋeiñ, papay“, piŋei fieka; „féola ¿chuman iñche? Amuan kiñe ruka meu, ŋillatuñmameafiñ ñi ñawe.“</p>

            <p xml:lang="arn" n="14"> Meli niefui ñi ñawe tichi cafallero. Entulchumpiruŋei pichi Wiŋka, elelŋei mesa anùam.</p>

            <p xml:lang="arn">„¡Konpaŋe!" piŋei.</p>

            <p xml:lang="arn">Anùpui ñi mesa meu pichi Wiŋka.</p>

            <p xml:lang="arn">„Féola kùpan, ŋillañyeafiñ, pieyu."</p>

            <p xml:lang="arn">„Bueno! meli nien ñawe, ¿tuchi ayùimi?“ piŋei. „Kùpamn!" piŋei tichi pu domo.</p>

            <p xml:lang="arn">Kiñewnkənupai.</p>

            <p xml:lang="arn">„¿Tuchi ayùimi?" piŋei pichi Wiŋka.</p>

            <p xml:lang="arn">„Fei ta ayùn, raŋiñ mu məlelu ayùn. ¿Ayùpeéneuchi kai?" pi pichi Wiŋka.</p>

            <p xml:lang="arn">„¿Ayùlaimi kam? pikefí ñi ñawe tichi cafallero.</p>

            <p xml:lang="arn">„Ayùn" pi tichi domo.</p>

            <pb n="94"/>

            <p xml:lang="arn">Deu niéulu eŋu: „Fəreneqen mai, sortika iwəl·kuq, ká kiñe chillan kawellu aluen ñi yetuam ñi kure, “pi tichi Wiŋka.</p>

            <p xml:lang="arn">Amutui pichi Wiŋka, yetui ñi kure.</p>

            <p xml:lang="arn">„¡Fei təfa tami ruka!" piputui. Eluŋeputai ñi ruka.</p>

            <p xml:lang="arn" n="15"> Rupai epu antù: „Amoan, marcamean tañi kulliñ", pi pichi Wiŋka, „məleaimi, hika, pifí ñi kure pichi Wiŋka.</p>

            <p xml:lang="arn">Amui, marcakei ñi kulliñ, fentren kulliñ kam.</p>

            <p xml:lang="arn">Pepuéyeu kiñe serpiente tichi chiñura kidulelu.</p>

            <p xml:lang="arn">„¿Chumŋelu kam nieqeimu? Məte pichii tami fəta. ¿Ayùfimi kam, nieimeu?</p>

            <p xml:lang="arn">„Ayùfiñ", pi.</p>

            <p xml:lang="arn">„Chem meu ayùfimi kam?</p>

            <p xml:lang="arn">„Ñirikuŋen meu, feimu ayùfiñ.“</p>

            <p xml:lang="arn">„Iñchiú niewayu, iñche ká femŋechi rikuŋen“, pi serpiente.</p>

            <p xml:lang="arn">„¿Chumŋechi kai nieafen?" pi tichi pichi Wiŋka ñi kure. „Ashetuñmaiafiñ ñi sortika iwəlkuq," pi kai.</p>

            <p xml:lang="arn">„Eluŋelmi, ká kùpaian wùle", pi serpiente.</p>

            <pb n="95"/>

            <p xml:lang="arn" n="16"> Pun· akutui pichi Wiŋka auka meu.</p>

            <p xml:lang="arn">„Masiao weñaŋken", pi tañi fəta tichi domo, „elelaqen ñi sortika iwəl·kuq."</p>

            <p xml:lang="arn">Ŋellu elelŋei, ŋellu elelŋei!</p>

            <p xml:lang="arn">Puwtui serpiente; ká puwí. Pichi Wiŋka amutufui marcaialu ñi kulliñ meu..</p>

            <p xml:lang="arn">„Elélŋeimi?", pi serpiente.</p>

            <p xml:lang="arn">„Elelŋen", pi tichi domo; féola ¿chumayu? chumŋechi ŋillatuŋekei təfachi sortika iwəl·kuq?“</p>

            <p xml:lang="arn">„Fei piafimi: fəreneqen, sortika iwəl·kuq, yeaqen rukalen n·ome l·afken·.“</p>

            <p xml:lang="arn">Fei meu amui, neŋəmui ti ruka, dəŋui ñi neŋəmn.</p>

            <p xml:lang="arn" n="17"> Fei meu kùpatui pichi Wiŋka, marcaumañi kulliñ. Adkintupui kiñe wiŋkul meu, pelai ñi ruka.</p>

            <p xml:lang="arn">„Féola ¿chuman? pi; ¿cheu ñi amun ñi ruka?" pi.</p>

            <p xml:lang="arn">Anùkənui ŋəmaialu; fei meu amui inal l·afken.</p>

            <p xml:lang="arn">Lefrupai kiñe dewù. ¿Chumŋelu kam ŋùmaimi kam, pichi Wiŋka?", pi dewù.</p>

            <p xml:lang="arn">„¡Dəŋukenoli!" pi pichi Wiŋka.</p>

            <p xml:lang="arn">„Deuma illkuimi“, piŋei pichi Wiŋka; „iñche kimfun tami yeñmaŋen tami ruka n·ome l·afken·,</p>

            <pb n="96"/>

            <p xml:lang="arn">yeñmaqeimeu serpiente, məlefun tami ruka meu, ikefun tami uwa, inaqeneu maməll meu tami kure", piŋei pichi Wiŋka.</p>

            <p xml:lang="arn">„Fəreneqen mai, dewù, yelmetuaqen ñi sortika iwəl·kuq".</p>

            <p xml:lang="arn">„Tunten kullian?" pi dewù; eluaqen epu wùtrù uwa", pi dewù.</p>

            <p xml:lang="arn">„¡Bueno!", pi pichi Wiŋka.</p>

            <p xml:lang="arn">„Kiñe wùtrù ikənurpuan, ká kiñe wùtrù ipatuan. Kintulaqen kiñe kelù fùchá trewa.“</p>

            <p xml:lang="arn" n="18"> Amui pichi Wiŋka kintualu; pepui ñi kelù fùchá trewa.</p>

            <p xml:lang="arn">„Fəreneaqen, fùchá trewa, yelmetuaqen ñi sortika iwəl·kuq."</p>

            <p xml:lang="arn">Tunten kulliaqen?" pi trewa.</p>

            <p xml:lang="arn">„Fei meu eluaqeyu epu waka, dulliaimi kechan meu“, piŋei.</p>

            <p xml:lang="arn">„Kiñe ipatuan, kiñe ikənuan.</p>

            <p xml:lang="arn">„¿Inei iñchiú kam amuaiyu?“ pi fùchá trewa.</p>

            <p xml:lang="arn">„Dewù eimu amuaimu", pi pichi Wiŋka. „¡Amuŋe mai!" pi pichi Wiŋka.</p>

            <p xml:lang="arn" n="19"> „¿Cheu kam məlei tañi kompañ?", pi fùchá trewa.</p>

            <p xml:lang="arn">„Təfa ñi məlen, pi dewù.</p>

            <pb n="97"/>

            <p xml:lang="arn">Meñkuŋei dewù, wente fùchá trewa amui dewù. Puwí l·afken· meu, weyelkei pu l·afken· fùchá trewa, wente meu məlei dewù.</p>

            <p xml:lang="arn">„Raŋiñpayu?", piŋei dewù.</p>

            <p xml:lang="arn">„Petu no“, pi dewù.</p>

            <p xml:lang="arn">„Deuma canshaian", pi fùchá trewa.</p>

            <p xml:lang="arn">Lladkùi dewù. „L·aperkean mai“, pi dewù.</p>

            <p xml:lang="arn">„¿Epe n·opayu, dewù?", piŋei dewù, „adkintuleaimi“.</p>

            <p xml:lang="arn">„Epe n·opayu“, pi. Fei meu n·oí fùchá trewa; iməltupui fùchá trewa.</p>

            <p xml:lang="arn">„Dewù, amoaimi, yemetuaimi iwəl·kuq", piŋei dewù.</p>

            <p xml:lang="arn">Amui dewù ka.</p>

            <p xml:lang="arn">„Ñochikechi amoaimi“, piŋei dewù, „wiraflaiaimi, llùwaŋeafuimi.“</p>

            <p xml:lang="arn">Fei meu pichiñma məten ñochi amui, wirafui dewù, fùchá wirafui; pəlala, pəlala pi ñi amun.</p>

            <p xml:lang="arn" n="20"> Puutui dewù fùchá trewa meu.</p>

            <p xml:lang="arn">„¿Məlerkei kai?" piŋei dewù.</p>

            <p xml:lang="arn">„Məlei", pi.</p>

            <p xml:lang="arn">„¿Chumŋelu kam wirafamuimi?, Ñochike amuaimi, pieyu.“</p>

            <p xml:lang="arn">„Úñai ñi kawellu", pi dewù, fei meu wirafn; ñopiñlafiñ tañi kawellu."</p>

            <pb n="98"/>

            <p xml:lang="arn" n="21"> Ká amutui dewù yemealu mi iwəl·kuq. Fei meu pichike məten nentukei:</p>

            <p xml:lang="arn">„Masiao ùkəfkəlei iwəl·kuq, kiñe troi traŋəllkuq meu epe akuln."</p>

            <p xml:lang="arn">„Ká amuŋe", piŋei.</p>

            <p xml:lang="arn">Pu lef kontui ruka meu dewù, nentumetui iwəl·kuq. Fei meu:</p>

            <p xml:lang="arn">„¿Yemetuimi?", pi fùchá trewa.</p>

            <p xml:lang="arn">„Yemetun", pi dewù.</p>

            <p xml:lang="arn">„Fei meu təkuŋe ñi traŋəllkuq meu", piŋei dewù.</p>

            <p xml:lang="arn">Fei meu təkui. Feyəmlai; aŋka lipaŋ puwəli ñi iwəl·kuq.</p>

            <p xml:lang="arn">„Feyəmlai, pepi nielan", pi.</p>

            <p xml:lang="arn">„Fei meu ùnatunieafimi“, piŋei.</p>

            <p xml:lang="arn" n="22"> Fei meu konpatui l·afken· meu fùchá trewa. Fei meu:</p>

            <p xml:lang="arn">„¿Epe n·opayu?" piŋei dewù.</p>

            <p xml:lang="arn">„Petu no", pi dewù, „petu n·opalayu, fentrelei."</p>

            <p xml:lang="arn">„Chumlei dewù, epe n·opayu?" piŋei.</p>

            <p xml:lang="arn">„Pichilewei məten, epe n·opayu."</p>

            <p xml:lang="arn">N·oputui. „N·opatuyu", pi.</p>

            <p xml:lang="arn" n="23"> Pichi Wiŋka anùlerkei inal·afken·.</p>

            <pb n="99"/>

            <p xml:lang="arn">„Yemetuimi?' piŋei dewù.</p>

            <p xml:lang="arn">„Yemelan", pi. Ŋənentui.</p>

            <p xml:lang="arn">Ká ŋùmai pichi Wiŋka: „¡Awùŋellan! Fót!" pi.</p>

            <p xml:lang="arn">„¿Chumal ŋùmaimi? nənenkaléimeu dewù, yemetun", pi fùchá trewa.</p>

            <p xml:lang="arn">Ayùutui pichi Wiŋka.</p>

            <p xml:lang="arn" n="24"> „Fəreneaqen, sortika iwəl·kuq", pi pichi Wiŋka, „kùpatuai tañi oro ruka, pənaiai kiñepəle ñi aŋe təfeichi serpiente, n·opatulaiai, wil·anaqai ñi mapu meu ñi aŋe.</p>

            <p xml:lang="arn">Fei meu dəŋui ti ruka. Nepeiŋu. „¿Chumŋelu kam neŋəmui tayu ruka?", pi tichi domo.</p>

            <p xml:lang="arn">„Niekaimi kai ñi iwəl·kuq?", pi serpiente.</p>

            <p xml:lang="arn">„Nierkelan", pi. „¡Witraŋe!", piŋei serpiente.</p>

            <p xml:lang="arn">„Pepi witralan", pi, pənai tañi aŋe, witralaian".</p>

            <p xml:lang="arn">„Iñche amutuan, neŋǝmui tayu ruka“, pi domo.</p>

            <p xml:lang="arn">Puwtui ñi məlepéyəm ti ruka.</p>

            <p xml:lang="arn" n="25"> „¿Chumŋelu kam amuimi n·ome l·aken·?", pifí ñi kure pichi Wiŋka. „Ŋənenkapaqéneu serpiente, fei meu amun."</p>

            <pb n="100"/>

            <p xml:lang="arn">„Kiñe wedá femaqeyu tami picároŋen meu. Fəreneaqen, sortika iwəl·kuq, wefai ñi wayun· ñi furi meu, tañi pùtra meu ká fei, n·amun· meu kom wefai, ká ñi kuq meu ká wefai, ká antù ñi femwenoam. Wefai ñi wayun·, pepi tranalewelaiai, pepi anùwelaiai“, piŋei sortika iwəl·kuq, „femŋen l·aiai ñi wayun· eŋu."</p>

            <p xml:lang="arn">Turpu l·ai.</p>

         
         
            <head xml:lang="spa">4. El zorro aprende a cantar,</head>

            <note xml:lang="spa">referido por el ciego José Francisco Kolùñ.</note>

            <p xml:lang="arn" n="1"> Ŋərù miawí, fədù ùlkantui: „Ui pi pi, ui pi pi" pi ñi ùlkantun fədù.</p>

            <p xml:lang="arn">Fei meu allkùi ŋərù, allkùi ùlkantun. Ŋərù fei pi: „Eluafen ùl n·ai", piŋei fədù, piéyeu ŋərù.</p>

            <p xml:lang="arn">Fədù pi: „Kimlan ùlkantun."</p>

            <p xml:lang="arn">Ramtui ŋərù: „Eimi mai ùlkantukеimi?</p>

            <p xml:lang="arn">Fədù fei pi: „Iñche no; kimlan, kimlai ùlkantun. ¿Ká wentru pe nó ùlkantukei?"</p>

            <p xml:lang="arn" n="2"> „Iñche eluen tami ùl!", pi ŋərù; „kulliayu an·ai kiñe cuchillo", piŋei fədù, „eluen ñi ùl!" piŋei fədù.</p>

            <pb n="101"/>

            <p xml:lang="arn">Fədù fei pi: „Mupipeafuimi?", pi fədù, piŋei ŋərù.</p>

            <p xml:lang="arn">„Múpin an·ai, múpin; rəftu, rəftu kulliayu.</p>

            <p xml:lang="arn">„Ya mai!", pi fədù, „ñidəfŋei mi wən· mai.</p>

            <p xml:lang="arn" n="3"> Fei meu pi ŋərù: „Adəmlan tañi ñidəfal wən·", piŋəi fədù, ñidəfelen tañi wən·", piŋei fədù, pi ŋərù.</p>

            <p xml:lang="arn">Fei meu ñidəfelŋei.</p>

            <p xml:lang="arn">„¡Yamai!" pi fədù, „dewí ñidəfŋen wən·".</p>

            <p xml:lang="arn">Fei meu pi ŋərù: „Kimelen féola ùlkantun, féola ñidəfn tañi wen·"</p>

            <p xml:lang="arn">Fei meu ùlkantui fədù, fei pi; „Ui pi pi, ui pi pi... Eimi kai, piŋei ŋərú, „femŋechi ùlkantuaimi: ui pi pi, ui pi pi.“</p>

            <p xml:lang="arn">„Iñche ka ùlkantuan", pi ŋərù: „wáŋ".</p>

            <p xml:lang="arn" n="4"> Fei meu trepewí fədù, lefí ká mapu, amui kiñe wiŋkul meu; anùputui fədù. Fei meu inai ŋərù:</p>

            <p xml:lang="arn">„¡Fəreneqen tau", pipui, „ká ñidəfelen wən·!"</p>

            <p xml:lang="arn">Fei meu ká ñidəfelŋei ñi wən· ŋərù. Fei meu: „Ká nentulen ùl mai", piŋei fədù, piéyeu ŋərù.</p>

            <pb n="102"/>

            <p xml:lang="arn">Fei meu ulkantui fədù: „Ui pi pi, ui pi pi. Eimi kai!", piŋei ŋərù.</p>

            <p xml:lang="arn">Fei meu ŋərù: „Ui pi pi, ui pi pi", pi ta ŋərù wəla. Deuma kimí.</p>

            <p xml:lang="arn">Fei meu: „Féola kullien mai tañi cuchillo", pí fədù.</p>

            <p xml:lang="arn">Ŋərù wəlí ñi cuchillo, fei meu wədaiŋu. „¡Wǝdatripayu!", piwiŋu.</p>

            <p xml:lang="arn" n="5"> Fei meu amutui ŋərù, re ùlkantun amulei.</p>

            <p xml:lang="arn">Fei meu puwí ñi weku meu ŋərù, fei meu kùdaupui ŋərù. Fei meu piéyeu ñi weku:</p>

            <p xml:lang="arn">„Iñche nien kiñe aukan toro, fei yelmeaqen; kiñe kùyen· məlei mawida meu.</p>

            <p xml:lang="arn">Fei meu amui ŋərù. Kiñe pichi trewa pepui feichi aukan toro, ŋərù kai lashutui. Fei meu akultui auka toro ñi weku meu.</p>

            <p xml:lang="arn" n="6"> Fei meu piéyeu ñi weku: „Kiñe fùchá maməll katrùlmean", piŋei ŋərù.</p>

            <p xml:lang="arn">Fei meu pi ŋərù: „Toki kai ¿chumpean?"</p>

            <p xml:lang="arn">Fei meu piŋei ŋərù: „Mətrəmafimi toki wénuple. Piaimi: Naqpalleŋe mai, pillañ toki! naqpalleŋe mai, pillañ toki!"</p>

            <p xml:lang="arn" n="7"> Fei pi ŋərù kiñe lelfùn meu, wénuple fei pi. Fei meu toki kùpai. Wema dəŋui: trùlíu, trùlíu.</p>

            <pb n="103"/>

            <p xml:lang="arn">Allkùi ŋərù dəŋuchi toki meu.</p>

            <p xml:lang="arn">Fei meu pi ŋərù: „¿Chem kam, chem kem trùliwí? , pi ŋərù. Ká fei pi: trùlíu, trùlíu.</p>

            <p xml:lang="arn">Fei meu: „amutuan", pi ŋərù, „ruka meu, llùkan, quién sabe, chem trùlíu pipei chei", pi ta ŋərù. Fei meu puwtui ruka meu, piputui: „Chemchi trùliwí?“</p>

            <note xml:lang="spa">(El narrador ignora el desenlace.)</note>

         
         
            <head xml:lang="spa">5. El ratón,</head>

            <note xml:lang="spa">referido por el niño Domingo de la Rosa Kallfùlem.</note>

            <p xml:lang="arn" n="1"> Dewù amui soleao meu, mətrəmfalpifí narki; fei meu nentupui ñi dəŋu dewù: „Mətewe l·aŋəmkeéneu narki." Fei meu mətrəmfalŋei narki.</p>

            <p xml:lang="arn" n="2"> Fei meu puwí narki. Néntupui ñi dəŋu ka narki: „Weñeñekei, deumakei lolo, wichárùkei, fentren filladŋei təfachi dewù, iñche fei mu l·aŋəmkefiñ", pi narki. Fei meu kùme tripai narki.</p>

            <p xml:lang="arn" n="3"> Fei meu: „Chumal fei pikeéneu?" piŋei dewù; „fachantù l·aŋəmafiñ", piŋei dewù.</p>

            <pb n="104"/>

            <p xml:lang="arn">Lelileaimi“, piŋei juez: Fei meu tuŋei dewù, l·aŋəmŋei.</p>

            <note xml:lang="spa">(El narrador ignoraba la continuación.)</note>

         
         
            <head xml:lang="spa">6. Menoco.</head>

            <note xml:lang="spa">Referido por Juan Manuel Kurùwal·a de Panguipulli.</note>

            <p xml:lang="arn" n="1"> Epu weche wentru pastorkəlei ofisha meu.</p>

            <p xml:lang="arn">Masiau pofrei tichi epu wentru, fei meu aflui ñi duam.</p>

            <p xml:lang="arn" n="2"> Fei meu amuiŋu kiñe menoko meu.</p>

            <p xml:lang="arn">Kiñe ùtrəftəkuŋei menoko meu.</p>

            <p xml:lang="arn">Fei meu kiñe hora meu tripapatui: praniei ñi vestito kawellu, təkuniei ñi espuela, ñi trawall ka ñi estipu plata, kom wenelwe plata, witrantǝkuwe plata.</p>

            <p xml:lang="arn" n="3"> Fei meu: Eimi maicheŋetuimi, iñche pofrelen", pi feichi witraléuma wente menoko.</p>

            <pb n="105"/>

            <p xml:lang="arn">Fei meu wəla ká upeduam ká ùtrəftəkuŋei.</p>

            <p xml:lang="arn">Ká femŋechi chillan kawellu ká nentupai.</p>

            <p xml:lang="arn" n="4"> Fei nùtramkawiŋu wəla: „Che ŋeiyu mai ŋá, petuiyu mai suerte". Fei meu wəla: „Bueno! ¿chumafuiyu kam? Amuaiyu mai, kintuaiyu mai domo."</p>

            <p xml:lang="arn" n="5"> Puwiŋu mai domo meu.</p>

            <p xml:lang="arn">Epu domo meu puwiŋu.</p>

            <p xml:lang="arn">„Kureyewaiñ", pifiŋu epu domo. Ayùi tichi epu domo.</p>

            <p xml:lang="arn" n="6"> Fei meu:„ Umaiayu.“ Umaiŋu.</p>

            <p xml:lang="arn">„Welu fa meu məlei llummaláltəku, fei meu nieaimu kawellu ñi kimnoiaqei meu ñi chau.</p>

            <p xml:lang="arn">Llùkafiŋu ñi chau eŋu.</p>

            <p xml:lang="arn" n="7"> Təfeichi ŋen· ñawe peumai:</p>

            <p xml:lang="arn">„Ken safe, məlepei ñi chedkui", pi ñi peuma.</p>

            <p xml:lang="arn">Fei meu mai fotəmyeŋei mai ta Ŋərù.</p>

            <pb n="106"/>

            <p xml:lang="arn">„Peuman mai. Kintumeŋe tami ŋillan. Məlele tami ŋillan, kùpaiai tañi chedkui“. Fei pi tichi fieko, fei piŋei Ŋərù. Werkùŋei Ŋərù.</p>

            <p xml:lang="arn" n="8"> „ Úlkantuiawan mai!", pi Ŋərù, „akuumaqafun, ta ùlkantunuli".</p>

            <p xml:lang="arn">„Ŋəlluŋelluŋewei ñi matra</p>

            <p xml:lang="arn">Ñi werkùtupéyəm Tatapuifùta.</p>

            <p xml:lang="arn">Pi ñi ùlkantun Ŋərù.</p>

            <p xml:lang="arn" n="9"> Úlkantulen quí ñi rula meu ñi epu deya.</p>

            <p xml:lang="arn">Witrakənuupui. Ramtupufí ñi epu deya:</p>

            <p xml:lang="arn">„¿Ŋelai chi kam kenpu, kenputukənó?"</p>

            <p xml:lang="arn" n="10"> Fei meu illkui tichi fətaŋechi epu domo.</p>

            <p xml:lang="arn">„¿Chem kam piiawí chi wedá wilkər wən·?", piwiŋu tichi epu domo, piŋei Ŋərù.</p>

            <p xml:lang="arn" n="11"> Ŋeñikan meu illkulu, naqkawelluí Ŋərù, felen konpui ruka meu.</p>

            <p xml:lang="arn">Epu deya kake katrùntəku meu niekefui ñi fəta.</p>

            <p xml:lang="arn">Fei meu wəla Ŋərù illkui ñi deya meu:</p>

            <p xml:lang="arn">„Iñche retaŋen". Fei meu:</p>

            <pb n="107"/>

            <p xml:lang="arn">„Nierkeimu fəta katrùntəku meu. Iñche afisaputuafiñ Tatapuifùta".</p>

            <p xml:lang="arn" n="12"> Afisaputui. Fei meu ká wəñówerkùŋei wəla:</p>

            <p xml:lang="arn">„Kureyeñmáneu mai tañi ñawe, kùdawelpachi meu", pi ti fùtá wentru.</p>

            <p xml:lang="arn">„Kiñelei tañi aliwen, katrùlpaiáneu.“</p>

            <p xml:lang="arn" n="13"> Fei meu mai fiñmawí tichi epu domo.</p>

            <p xml:lang="arn">Re kùtralnei ti aliwen. Fei təfei mai l·apéyəm mai ti aliwen", piŋu.</p>

            <p xml:lang="arn">Fei pikelŋe. Fiñmaukilŋe, iñche kimyen chumŋechi ñi katrùafiel chi aliwen. Pelelkaiafiyu ŋənen."</p>

            <p xml:lang="arn">Fei meu amuiŋu.</p>

            <p xml:lang="arn" n="14"> Puwiŋu tichi aliwen meu.</p>

            <p xml:lang="arn">Fei meu iná mətramfiŋu mawən·:</p>

            <p xml:lang="arn">„Naqpaŋe mai, mawən·:“ „Naqpaŋe mai willimawən·".</p>

            <p xml:lang="arn">Fei meu naqpai mawən·.</p>

            <p xml:lang="arn">Fei: „Naqpaŋe mai, willipire".</p>

            <p xml:lang="arn">Féola áliwen fei ta fishùkoi.</p>

            <p xml:lang="arn">Fei meu ká mətrəmfiŋu pillañtoki: „Naqpaŋe mai, pillañtoki".</p>

            <pb n="108"/>

            <p xml:lang="arn">Féola naqpai pillañtoki. Melirupa dəŋui: „Chùlí, chùlí, chùlí, chùlí". Féola naqpai.</p>

            <p xml:lang="arn">Fei meu katrùfiŋu aliwen, kùtralŋewelai.</p>

            <p xml:lang="arn">Afisaŋei Ŋərù: „Katrùlfiñ mai tañi aliwen ñi weku, kimtupe mai". Piŋei təfachi fùchá wentru.</p>

            <p xml:lang="arn">Katrùel naqlu entrekalŋei ti Ŋərù. Ŋərù yom afisatui ñi chau meu.</p>

            <p xml:lang="arn" n="15"> Fei meu: „¡Bueno! Ká kiñelei mai tañi fùchá kura, tañi fùchá ñi pentəkuel, ká iməlelpachi meu.</p>

            <p xml:lang="arn" n="16"> Fei meu məleputufui tañi domo meu təfachi epu wentru.</p>

            <p xml:lang="arn">Ká fiñmautui ti epu domo:</p>

            <p xml:lang="arn">„Re kùtral ŋei ti kura. Ká təfei l·apéyəm ti kura, pepika iməl-laiafimu", piŋei ti epu wentru.</p>

            <p xml:lang="arn">„,Pekaiaiyu ŋənen", pi ti epu wentru.</p>

            <p xml:lang="arn" n="17"> Fei meu mətrəmfiŋu tichi willi mawən: Ká mətrəmfiŋu willi pire.</p>

            <p xml:lang="arn">Féola tichi kura ká wətrukofiŋu.</p>

            <p xml:lang="arn">„Féola tranai chi kura lùmkəléuma."</p>

            <p xml:lang="arn">Fei meu rəŋafiŋu kiñépəle.</p>

            <p xml:lang="arn">Féola iməlfiŋu tichi kura.</p>

            <pb n="109"/>

            <p xml:lang="arn">Fei ká entrekalŋetui ñi kudau Ŋərù: „Iməlelfiyu mai tañi kura tayu weku, tañi fùchañpentəkuel."</p>

            <p xml:lang="arn">Fei ta kupatui ñi ruka meu eŋu, akutui ñi kure meu.</p>

            <p xml:lang="arn" n="18"> Entrekaltuel ñi kùdau Ŋərù, illkui tichi fùchá wentru.</p>

            <p xml:lang="arn">„L·aiai ŋa, pifiñ epu wedañma. ¡Bueno! L·aŋəmkaiafiñ ŋepei ká kùdau meu", pi tichi fieko wentru, illkulelui ñi ñawe meu.</p>

            <p xml:lang="arn" n="19"> Fei meu ká eluŋetui dəŋu ta ŋərù: „Ká kiñelewei mai tañi l·uan. Fei mai ta ká nùămaiaqéneu", piŋei.</p>

            <p xml:lang="arn" n="20"> Eluel dəŋu tichi epu wentru, „¡Bueno!", pikai məten.</p>

            <p xml:lang="arn">Feichi epu domo ká fiñmawí.</p>

            <p xml:lang="arn">„L·əmùáimeu feichi l·uan."</p>

            <p xml:lang="arn">„Fiñmaulaiaimu; kishu kimfiyu chumŋechi yu l·aŋəmafiel", pi tichi epu wentru.</p>

            <p xml:lang="arn" n="21"> Fei meu amuiŋu. Kiñe məlei adkintun meu, kiñe amui, nùlùniei ñi cuchillo.</p>

            <p xml:lang="arn">Kùpatuéyeu chi l·uan. Pepaeyeu; feika l·əmùpaéyeu. Komkəlen rulmeŋei.</p>

            <pb n="110"/>

            <p xml:lang="arn">Fei meu, pu pùtra meu məlelu, katrùñmafí ñi píuke tichi l·uan.</p>

            <p xml:lang="arn">Fei meu epu rupa wipayei l·aialu tichi l·uan, l·ai ká l·uan em.</p>

            <p xml:lang="arn">Fei meu tichi adkintuléumachi wentru amui, konpui l·uan meu, wədampufí, entuñmapufí ñi pùtra, moŋétripatui ñi kompañ.</p>

            <p xml:lang="arn" n="22"> Fei meu wədamfiŋu l·uan, chechəmi tañi l·uan ilo.</p>

            <p xml:lang="arn">Puutui tañi ruka meu eŋu, mətrəmpui tañi domo eŋu. „Kùpaŋe", pifiŋu, yepaŋe ilo."</p>

            <p xml:lang="arn">Tripalai ti epu domo. Afkentu wəla mtrəmi ñi kure yeŋu.</p>

            <p xml:lang="arn">Fei meu afelúulu eŋu, naqkawelluíŋu, illkun naqkawelluíŋu kewaialu ñi domo eŋu; fei meu konpuiŋu puerta meu: anùanùi tañi l·á kure yeŋu, pepuiŋu.</p>

            <p xml:lang="arn" n="23"> Lladkùiŋu təfachi epu wentru, wəliŋu tañi maldición; „Iñche tañi ŋənefiel kiñe mari antùai ñi pùn·kəlen. Tié meu moŋeai ti fieko ñi penoam ñi kùdawam.</p>

            <p xml:lang="arn" n="24"> Lladkùi kom ùñəm, ŋərù, paŋi, chiñqe, pùdu: kom mai wəlñawei eŋn.</p>

            <pb n="111"/>

            <p xml:lang="arn">Ŋùrù wəné wəlí ñawe.</p>

            <p xml:lang="arn">Iñche ñi ñawe kureyeaimi", piŋei təfachi epu wentru, piéyeu ŋùrù.</p>

            <p xml:lang="arn">Lloulai ti epu wentru. „Pun·kəlekaiai", piŋu. „Fenten ñi ayùn ñi kure l·aŋəməñmáneu Tatapuifùta."</p>

            <p xml:lang="arn" n="25"> Fei meu ká wəlí ñawe ta paŋi.</p>

            <p xml:lang="arn">„Kùpalŋe mai mi ñawe', piŋei.</p>

            <p xml:lang="arn">Kintuwəlmaŋei məten ñi ñawe, ùdeñmaŋei.</p>

            <p xml:lang="arn" n="26"> „Iñche ká nien kùme ñawe", pi kono.</p>

            <p xml:lang="arn">„Duaməñmalaimi ñawe, kimdəŋulai tami ñawe.“</p>

            <p xml:lang="arn" n="27"> „Iñche tañi kùme ñawe", pikei ta wishùlkoñ.</p>

            <p xml:lang="arn">Fei meu: ¡Bueno!, piŋu.</p>

            <p xml:lang="arn">Witrapuwəli kuq meu ñi ñawe wishùlkoñ.</p>

            <p xml:lang="arn">Fei meu: „Masiao pichii; iñche femŋelafui ñi kure yem, l·ai.</p>

            <p xml:lang="arn" n="28"> „Ká iñche kùme ñawe nien", pi treqəll.</p>

            <p xml:lang="arn">„Kùpalŋe mai mi ñawe.</p>

            <p xml:lang="arn">Ká wəlpui man kuq meu.</p>

            <p xml:lang="arn">Fei meu conformaufui ñi kelùn meu ñi n·amun·; ká wəñùdeñmaŋekatui, lloumaŋelai.</p>

            <pb n="112"/>

            <p xml:lang="arn">Mətewe ñi dəŋufeŋen meu, ká, re pərufeŋen meu rakilŋei ta ti.</p>

            <p xml:lang="arn" n="29"> Ká welí ñawe ta raki.</p>

            <p xml:lang="arn">Fei „ trak, trak, trak, trak“ pi.</p>

            <p xml:lang="arn">„¿Chem pi kam ti? Iñche femŋelafui ñi kùme kure yem. Iñche ñi ŋənefiel, kiñe mari antùai pun·."</p>

            <p xml:lang="arn">Fei meu doy lladkùi kom ùñəm.</p>

            <p xml:lang="arn" n="30"> „Iñche kai kùme ñawe nien , pi kəreu.</p>

            <p xml:lang="arn">„Kùpalŋe mai mi ñawe.“</p>

            <p xml:lang="arn">Man kuq meu puwəli ñi ñawe. Lloumaŋekalai. „Kurùi təfa, fei ayùlafiñ, kùme kure niéuma, lif kure yem.</p>

            <p xml:lang="arn" n="31"> „Iñche kai nien kùme ñawe", pi traru.</p>

            <p xml:lang="arn">„Petu peñmalaimi ñawe....</p>

            <p xml:lang="arn">Tanteafiñ wedá ñawe mi nien. Iñche femŋechi domo niéuma nó", pi ka.</p>

            <p xml:lang="arn" n="32"> Iñche kai nien kùme ñawe", pi diuka</p>

            <p xml:lang="arn">„Kùpalŋe mai mi ñawe", piŋei.</p>

            <p xml:lang="arn">Lloumaŋelai. „Masiao latrameŋei mi ñawe", piŋei; „fùchai tañi pue mi ñawe", piŋei.</p>

            <pb n="113"/>

            <p xml:lang="arn" n="33"> „Ká nien kùme ñawe", pi shiwù.</p>

            <p xml:lang="arn">„Kùpalŋe mai mi ñawe", piŋei.</p>

            <p xml:lang="arn">Puwəli ñiñawe.</p>

            <p xml:lang="arn">„Iñche femŋelafui tañi kúme kure yem. Yetuŋe ayépəle tami dəŋúfue wedá ñawe.</p>

            <p xml:lang="arn" n="34"> „Iñche kai nien kùme ñawe", pi tonton.</p>

            <p xml:lang="arn">„Kùpalŋe mai mi kùme ñawe", piŋei. „Man kuq meu witrakənulpaqen", piŋei.</p>

            <p xml:lang="arn">Witrapuwəl-lu ñi ñawe, llùkañ. maŋei ñi ñawe.</p>

            <p xml:lang="arn">„¿Chem meu kam, kakelu eluéneu ñi ñawe, fenten llùkalan? Fəruja ŋeperkei mi ñawe. Fenten llùkañmaŋeimi. Ká mapu yetuaimi ñawe. Yom kùpalwelaiaimi. Ken safe, fəruja ŋei".</p>

            <p xml:lang="arn" n="35"> „Iñche kai nien kùme ñawe", pikei choroy.</p>

            <p xml:lang="arn">„Kùpalŋe mi ſawe", piŋei.</p>

            <p xml:lang="arn">Man kuq meu wəlpui ñi ñawe. Fei meu, man kuq meu wəlpulu ñi ñawe, ùlalei ñi wən·choroy.</p>

            <p xml:lang="arn">„Noùŋei ñi ñawe, lloumalaiaimi, yetuaimi ñawe. Fentépun kùme domo ŋéuma iñche", pi.</p>

            <pb n="114"/>

            <p xml:lang="arn" n="36"> „Tunten iñche rume elueli meu ñawe, tutelaiáneu: fenten kùme kure néuma iñche. Iñche mi ŋənefiel kiñe mari tripantuai pun·, kom ñi afam fíll tichi fieko.“ Fei meu lladkùi kom ùñəm.</p>

            <p xml:lang="arn" n="37"> „Iñche mai nien kùme ñawe, pi trawatrawa.</p>

            <p xml:lang="arn">„Kùpalŋe ñi ñawe", piŋei.</p>

            <p xml:lang="arn">Puwəli ñi ñawe man kuq meu.</p>

            <p xml:lang="arn">„Masiao ilochallwafue ŋei tami ñawe, weshá n·ùmùi mi ñawe".</p>

            <p xml:lang="arn" n="38"> Iñche kai nien kùme ñawe'. pi wilki.</p>

            <p xml:lang="arn">„Kùpalne mai ñi ñawe", piŋei.</p>

            <p xml:lang="arn">Peñmaŋei, ùdeñmaŋei.</p>

            <p xml:lang="arn">„Wesha ñawe ta niekeimi. Re piru meu moŋekei mi ñawe".</p>

            <p xml:lang="arn" n="39"> „Iñche nien ŋa kùme ñawe", pi wal·a.</p>

            <p xml:lang="arn">„Man kuq meu mai witrakənulpaqen", piŋei.</p>

            <p xml:lang="arn">Fei púulu ñi ñawe, dəŋui: „A", pi.</p>

            <p xml:lang="arn">Quien sabe, kùme ñawe nieperkei, bonito ŋei ñi mətrəmyekúpan. Elupaqen man kuq meu.</p>

            <p xml:lang="arn">„Bueno! ká féi challwa n·ùmùn ŋei“.</p>

            <p xml:lang="arn">Fei meu rakilŋetui.</p>

            <pb n="115"/>

            <p xml:lang="arn" n="40"> „Iñche ká fei nien kùme ñawe", pi kaqe.</p>

            <p xml:lang="arn">„Kùpalŋe mi ñawe kuq meu", piŋei.</p>

            <p xml:lang="arn">Puweli ñi ñawe.</p>

            <p xml:lang="arn">„Shùŋekonpape mi ñawe".</p>

            <p xml:lang="arn">Epe ayùŋefui. Wəñóùdeŋefui.</p>

            <p xml:lang="arn">„Fən· kuq ŋelaimi ñawe, nielai newen", pi, „iñche femŋelafui ñi ñi kùie kure yem.</p>

            <p xml:lang="arn" n="41"> „Iñche ká nien kùme ñawe", pi kaukau.</p>

            <p xml:lang="arn">„Kùpalŋe mai mi ñawe.</p>

            <p xml:lang="arn">Puwəli ñi ñawe man kuq meu.</p>

            <p xml:lang="arn">Lùqŋen meu ayùŋefui.</p>

            <p xml:lang="arn">„Moŋetulu ñi kure trokiurkeanchi kamù."</p>

            <p xml:lang="arn">Witrakənuupui ñi ñawe, man kuq meu witrakənuupui. Epe lloumaŋefui fei ñi ñawe. Fei ñi lloumaŋeaqel man kuq meu, „kau kau kau kau kau kau" pi; fei meu wəñóùdeñmaŋei.</p>

            <p xml:lang="arn">„Masiao dəŋufeŋerkei mi ñawe, iñche femŋelafui ñi kùme kure yem.“</p>

            <p xml:lang="arn" n="42"> „Iñche kai nien kùme ñawe", pi kəlenkəlen.</p>

            <p xml:lang="arn">„Kùpalŋe mi ñawe".</p>

            <p xml:lang="arn">Puwəli ñi ñawe man kuq meu.</p>

            <pb n="116"/>

            <p xml:lang="arn">Fei ñi witrakənun man kuq meu, „kətrif, kətrif, kətrif“, pi kəlenkəlen.</p>

            <p xml:lang="arn">Fei meu wəñórakiñmaŋetui.</p>

            <p xml:lang="arn">Iñche femŋelafui ñi kùme kure yem.</p>

            <p xml:lang="arn">Ayépəle yetuŋe mi dəŋufwe wedá ñawe".</p>

            <p xml:lang="arn" n="43"> „Iñche kai nien kùme ñawe", pikei peshid. „Kùpalŋe ñi ñawe", piŋei.</p>

            <p xml:lang="arn">Man kuq meu witrákənupuwəli ñi ñawe. Fei meu, nùmealu ñi kure tichi epu wentru, mùchai məten panpanùi, lefí, məpùi, fentren lofo kam.</p>

            <p xml:lang="arn">Fei meu: „Iñche femŋelafui ñi kùme kure yem. ¿Chem duamafiñ? Lofa tefa. Cheu ñi amun amutupe mi ñawe", pi.</p>

            <p xml:lang="arn" n="44"> „Iñche kai nien kùme ñawe", pi traŋiren, „doy fùchai".</p>

            <p xml:lang="arn">„Kùpalŋe mai", piŋei Man kuq meu wəlpui ñi ñawe.</p>

            <p xml:lang="arn">„Iñche duaməñmalaimi ñawe: waiki felei tañi wən· tami ñawe", piŋei. „Ayépəle yetuŋe tami traŋiren wedá ñawe."</p>

            <pb n="117"/>

            <p xml:lang="arn" n="47"> „Iñche kai nien kùme ñawe," pi waqda.</p>

            <p xml:lang="arn">Kùpalŋe mai ñi ñawe".</p>

            <p xml:lang="arn">Petu ñi wəlpunon ñi ñawe peñmaŋei məten; ùdewəlmaŋei ñi karùchallwatuken meu.</p>

            <p xml:lang="arn">„Iloichallwaŋei ñi ñawe", pi.</p>

            <p xml:lang="arn" n="48"> „Fei meu kiñe mari tripantuai pun· ¿Chumafuiyu kam?</p>

            <p xml:lang="arn">Amaiyu mai n·ome l·afken·.</p>

            <p xml:lang="arn">N·ome l·afken·, piam ŋa, moŋéputukei, piam, l·alu: peputuafúiyuchi mai kure.</p>

            <p xml:lang="arn" n="49"> Fei meu miawí ká wentru, n·ome l·afken·che; embárcakiawi.</p>

            <p xml:lang="arn">Mətrəmfiŋu: Fei meu tripai tichi embarcakiaulu.</p>

            <p xml:lang="arn">„N·ontuyáqen mai“.</p>

            <p xml:lang="arn">„¿Chem kam kulliaqen?", pi.</p>

            <p xml:lang="arn">„N·ome l·afken· mai, peputuli ñi kure mai, fei meu mai eluaqeimi"</p>

            <p xml:lang="arn" n="50"> Amuiŋu. Triparpuiŋu.</p>

            <p xml:lang="arn">„Fei meu entregalan ñi kure mai“, fei piŋei tichi n·ontuye.</p>

            <pb n="118"/>

            <p xml:lang="arn">„¿Chumaiyu kam ŋa təfa? Kake wentru ŋa kureñmarkeéneu ñi kure", pi.</p>

            <p xml:lang="arn">Fei meu kiñe ina: „Chumaiyu? deuma kureyeñmarkeel ñi kure?</p>

            <p xml:lang="arn">En fin, gracias ñi n·ontupafiñ".</p>

            <p xml:lang="arn">„Pepanulu kam mi kure, cofralaiaimi. Pepafulmi kure, cofraiafeimi. Puedelai ñi cofraiafiñ", pi. „Nienulu kam remedio, perdonaiaimi".</p>

            <p xml:lang="arn" n="51"> Ŋenó kure məlepui. Pelai ká domo. Conformaukənui.</p>

         
         
            <head xml:lang="spa">7. Dios se lo pague,</head>
            <note xml:lang="spa">referido por Domingo Segundo Wenuñamko de Maŋolwe <lb/> (Misión de Panguipulli)</note>

            <p xml:lang="arn" n="1"> Fei meu məlefui kùla péñiwen.</p>

            <p xml:lang="arn">Tripaiŋn kudawalu.</p>

            <p xml:lang="arn">Koniŋn kiñe fùchá mawida meu.</p>

            <p xml:lang="arn">Raŋiñ chi fùchá mawida meu wadawiŋn.</p>

            <p xml:lang="arn">Pepui eŋn kùla rəpù; kishuke inаfіŋn chi rәрù.</p>

            <pb n="119"/>

            <p xml:lang="arn">Fei meu fei piwiŋn: „Ká mel trawǝpatuaiñ mai fa meu, kùme iawəlíiñ", piŋn.</p>

            <p xml:lang="arn" n="2"> Inan wentru inai chi man meu məlechi rəpù, chi raŋiñtu wentru inai raŋiñtulechi rəpù, chi wənen inai chi welelechi rəpù: cheu ñi peaqel eŋn kùme kùdau, ñi kùme patron maiaqel chi.</p>

            <p xml:lang="arn" n="3"> Fei meu chi inan pepui kume patrón, puwí kiñe fùchá wiŋka meu.</p>

            <p xml:lang="arn">Chi fùchá wiŋka kishulefui ñi ruka meu.</p>

            <p xml:lang="arn">Fei meu puwí, „mari mari" pifí chi fucha wiŋka.</p>

            <p xml:lang="arn">„Mari mari, fochəm", piéyeu.</p>

            <p xml:lang="arn">Fei meu lamtutuéyeu ñi moŋen che ŋen, kam ñi l·á ŋen.</p>

            <p xml:lang="arn" n="4"> „Moŋen che mai iñche", pi, „kintukudauken mai, kupan.</p>

            <p xml:lang="arn">„Inei no rume mai kùpakelai fa meu", piéyeu chi fùchá wiŋka.</p>

            <p xml:lang="arn">„Ñi pofreŋen meu mai kùpan kintukùdaupeyel", pi. „Cheu ñi məlen che, pean kùdau, pin; fei meu inapafiñ təfachi rəpù", pi.</p>

            <p xml:lang="arn">Fei meu: „Iñche nien kùdau, piéyeu; , nien mai mufùn ofida, fei mai cuidalaqen“.</p>

            <pb n="120"/>

            <p xml:lang="arn" n="5"> Fei wùn·mapui.</p>

            <p xml:lang="arn">Liwen „almorzakənuaimi," piŋei. „Nùaimi kiñe pichi furru", piŋei chi wentru.</p>

            <p xml:lang="arn">Fei meu nùi chi furro wùn·man meu, nentui ñi corral meu ofida, yei.</p>

            <p xml:lang="arn">Tùŋlai chi ofida, amulei məten.</p>

            <p xml:lang="arn">Pichike ùtátuyekoumei.</p>

            <p xml:lang="arn">Femŋen konpui kiñe l·eufù meu.</p>

            <p xml:lang="arn">Felen weyeltəkuyewiŋn, n·oíŋn n·ome.</p>

            <p xml:lang="arn" n="6"> Fei meu chi cuidapelu animaulai, ñi inaiaqel ofisha; masiao witrunŋefui chi l·eufù, mollfùñ femŋechi kelùi.</p>

            <p xml:lang="arn">Fei meu ùŋəmi ñi ofida kom antù.</p>

            <p xml:lang="arn">Chi ofisha wəñomei rupan antù; wall felen n·oyerpatuiŋn.</p>

            <p xml:lang="arn">Féola kechatui ñi ofisha, akultui ñi patron meu.</p>

            <p xml:lang="arn" n="7"> Fei meu fei ramtutuéyeu ñi patron, cheu ñi ŋemen.</p>

            <p xml:lang="arn">„N·oí mai kiñe l·eufù meu chi ofida", pi, „fei meu llúkan iñche ñi n·oaqel, masiao trùmiñkəlei chi l·eufù, kelùi".</p>

            <p xml:lang="arn" n="8"> „Déuma mai serfien kiñe tripantu", piéyeu. „¿Chiem ayùimi ñi kulliafiñ? piéyeu.</p>

            <pb n="121"/>

            <p xml:lang="arn">„Plata, kam kullin", piŋei, „kam Dios se lo pague?"</p>

            <p xml:lang="arn">„Ayùn mai plata", pi chi wentru.</p>

            <p xml:lang="arn">„Bueno! eluaimi mai plata", piŋei.</p>

            <p xml:lang="arn">Fei meu eluŋei chi plata, kiñe almur.</p>

            <p xml:lang="arn">Wùn·man meu məten wəñomei; amutui ñi mapu meu, ùlmenŋepui ñi mapu meu.</p>

            <p xml:lang="arn" n="9"> Fei meu chi ká raŋiñtu wentru wəñomei; cheu ñi wəda. moyùm ñi peñi akatui."</p>

            <p xml:lang="arn">„Fei təfachi rəpù meu amui ŋa ñi peñi", pi. „Inaian ñi peñi", pi.</p>

            <p xml:lang="arn">Fei meu „Inaiafichi man rəpù".</p>

            <p xml:lang="arn" n="10"> Anui ñi amumoyùm ñi peñi, ká puwí chi fùchá wiŋka meu.</p>

            <p xml:lang="arn">Trawautrawautuñmapufí ñi wel·ŋiñ, fei meu tripatupaéyeu. „Mari mari", pifí wəla.</p>

            <p xml:lang="arn">„Mari mari, fotəm", pi... Moŋen che eimi, kam l·á che?", ramtuŋei chi pofre.</p>

            <p xml:lang="arn">Fei meu fei pi: „Moŋen che mai iñche. Fau mai kùpai ñi</p>

            <pb n="122"/>

            <p xml:lang="arn">peñi kintukùdaupelu, fei mai inapan.</p>

            <p xml:lang="arn">„Wəñopai mai kuifi', piŋei.</p>

            <p xml:lang="arn">„Iñche mai wedá patrón pen, kulliŋelan ñi kudau mu", pi.</p>

            <p xml:lang="arn">„Iñche mai kudauelaqen ká", pi chi fùchá wiŋka. „Nien mai mufùn ofisha, fei mai cuidalaqen“, pi.</p>

            <p xml:lang="arn">„Feyərke mai", pi.</p>

            <p xml:lang="arn">„Liwen mai witraiaimi; pichi ikənolmi, fei nùaimi chi furro", piŋei.</p>

            <p xml:lang="arn" n="11"> Wùn·malu witrai liwen, deumai ñi iaqel, i, fei amoi.</p>

            <p xml:lang="arn">Nùmei ñi furru, shillawí, nentui ñi ofisha, amoi.</p>

            <p xml:lang="arn">Inaniei ñi ofida, ùtanùtalai, amulei məten.</p>

            <p xml:lang="arn">Katrùtukeufí; ayùlai ñi witrakənuwaqel, amulei məten.</p>

            <p xml:lang="arn" n="12"> Femŋen puwí chi l·eufù meu.</p>

            <p xml:lang="arn">Felen weyeltekuyewiŋn.</p>

            <p xml:lang="arn">Fei meu ká animaulai chi wentru.</p>

            <p xml:lang="arn">Fei meu məlewepui kom antù.</p>

            <p xml:lang="arn">Rupan antù wəla wañometui chi ofida kidu, akutui chi l·eufù meu, felen n·oyepatui.</p>

            <pb n="123"/>

            <p xml:lang="arn">Féola kùpaltui ñi ofisha, pulltui ñi patron meu.</p>

            <p xml:lang="arn" n="13"> „¿Cheu ŋemei ñi ofida?", piéyeu.</p>

            <p xml:lang="arn">„Kiñe l·eufù meu mai n·orpui", pi; iñche mai pepí n·olan, llùkan mi n·oaqel, pi.</p>

            <p xml:lang="arn">„Fei meu deuma mai cuidalen ñi ofida kiñe tripantu", pi.</p>

            <p xml:lang="arn">Ramtutuŋei chem ñi ayùn.</p>

            <p xml:lang="arn">„Ayùn mai plata", pi.</p>

            <p xml:lang="arn">Fei meu eluŋei kiñe almur plata.</p>

            <p xml:lang="arn">Wùn·man meu kùpaltui ñi almur plata, amutui ñi ruka meu.</p>

            <p xml:lang="arn">Fei meu ŋillai kulliñ, fill kulliñ, kùme ruka deumai, ùl·meni.</p>

            <p xml:lang="arn" n="14"> Fei meu chi kaŋelu masiao wedalkaiawí, pelai kudau.</p>

            <p xml:lang="arn">Rupai itrokom mapu, re wedake patron pei.</p>

            <p xml:lang="arn">Afelúulu wəñomei. Fei kùpatui.</p>

            <p xml:lang="arn">Akui chieu wədamoyùm meu ñi pu peñi.</p>

            <p xml:lang="arn">„Fei təfachi rəpù mai ŋa inai ñi peñi. ¿Chumiawí chei ñi pu peñi? Ñi wəñomen chei? Inaiafiñ təfachi rəpù meu man amulu“.</p>

            <pb n="124"/>

            <p xml:lang="arn" n="15"> Wefpui chi fùchá wiŋka meu.</p>

            <p xml:lang="arn">Fei meu trawautrawautuñmapufi ñi wəlu·ŋiñ wiŋka.</p>

            <p xml:lang="arn">Tripapai chi fùchá wiŋka.</p>

            <p xml:lang="arn">„Mari mari", pifí.</p>

            <p xml:lang="arn">„Mari mari, hijo", piéyeu chi fùchá wiŋka. "Moŋen che, kam l·á che eimí?", Tamtuéyeu.</p>

            <p xml:lang="arn">„Moŋen che", pi. Ká mel mai wədai ñi pu peñi; fei maiñi wəñopan chi, kam cheu ñi miawn chi, fei mai inapan", pifí chi fùchá wiŋka.</p>

            <p xml:lang="arn" n="16"> ,.Fau mai ŋepai epu wentru, fùchá kuifi mai wəñopaiŋu, kiñeke tripantu mai kùdawelpáneu mai iñche, amutuiŋu", piéyeu.</p>

            <p xml:lang="arn">„Fei meu iñche kai eluaqen kùdau, ayùfun ñi kùdawaqel", pi təfeichi pofre wentru.</p>

            <p xml:lang="arn">Fei meu „Kùdawaimi", piéyeu. „Nien mufùn ofisha, fei məten mai cuidalŋeken. Cuidalan mai ñi ofida, piéyeu. „Wùle liwen ikənoaimi pichí", piéyeu.</p>

            <p xml:lang="arn">Elukənuŋei ñi iaqel kom.</p>

            <p xml:lang="arn" n="17"> Fei meu wùn·mai. Witrai liwen, afùmi ñi iaqel, ikənui. Nùi</p>

            <pb n="125"/>

            <p xml:lang="arn">ñi pichi furro, shillawí, amui, yei ñi ofida.</p>

            <p xml:lang="arn" n="18"> Chi ofisha amulei məten. Ñochi meu inaniekai ñi ofida.</p>

            <p xml:lang="arn">Femŋen puwí kiñe kelù l·eufù meu.</p>

            <p xml:lang="arn">Púulu chi l·eufù meu, weyeltəkuyewiŋn.</p>

            <p xml:lang="arn">Fei meu chi wentru iná weyeltəkuwí, n·orpui chi l·eufù meu.</p>

            <p xml:lang="arn" n="19"> Chi ofida amulei məten n·orpulu.</p>

            <p xml:lang="arn">Chi pofre wentru inániei məten ñi ofida, cheu ñi rumeaqel.</p>

            <p xml:lang="arn">Fei meu puwí chi ká kiñe l·eufù meu. Feichi l·eufù liqkəlefui, ká fei meu felen n·orpui chi ofida.</p>

            <p xml:lang="arn" n="20"> Təfeichi wentru inániei məten ñi ofida; llùkalafí chi l·eufù, masiao newénŋei chi l·eufù ñi witrunŋen.</p>

            <p xml:lang="arn">Felen ùtrəftəkuukəlei məten, ŋillatuñmaukəlei Dios meu, ñi kùme rumeaqel təfeichi l·eufù meu.</p>

            <p xml:lang="arn" n="21"> Fei meu puwí ká kiñe leufù meu, allwe kallfùnkei chi l·eufù; ká felen n·oyepuichi ofisha.</p>

            <p xml:lang="arn">Chi pofre wentru ká n·okai.</p>

            <p xml:lang="arn">Rəf ayùi, hasta cheu ñi amon ofida, ñi inánieafiel məten.</p>

            <p xml:lang="arn">Rumei kom təfeichi kùla l·eufù meu.</p>

            <pb n="126"/>

            <p xml:lang="arn" n="22"> Fei meu wəla kiñe lelfùn meu mekei ñi kewan epu toro, perpufi; amulei chi ofisha məten.</p>

            <p xml:lang="arn">Fei meu ká perfufí epu waka, ká mekei ñi kewan; amulei məten chi ofisha.</p>

            <p xml:lang="arn">Kiñe kechan ofisha ká pepui. Rəf fùchake kachu meu məlei təfeichi ofisha, welu re troŋlii.</p>

            <p xml:lang="arn">Fei meu məlefui ká epu karni ká mekei ñi kewan; farfarkəlei mi arófùn.</p>

            <p xml:lang="arn">Fei meu ká doy ayeple məlei ká kiñe pichi kechan ofisha. Ŋelai kachu, re korelŋei. Fei təfichi ofida re fùchake motriñ.</p>

            <p xml:lang="arn" n="23"> Ñi ofisha amulei məten. Femŋen puwí cheu ñi kanshatuam wəla. Raŋiantùi.</p>

            <p xml:lang="arn">Fei meu məlefui məte kùmeke fishken.</p>

            <p xml:lang="arn">Fei meu melárnaqpui ñi ofisha təfeichi fishken meu.</p>

            <p xml:lang="arn" n="24"> Pəllelefui kiñe pichi ko, chi iná meu, n·ometu chi pichi ko məlefui kiñe ruka, fei ñi wəl·ŋiñ meu witralefui kiñe chiñura, ka chi wenu aliwen rəf rùrùkùmekei chi shiwù.</p>

            <p xml:lang="arn">Chi pofre wentru ŋənéduami kom təfeichi wéshakelu, kom</p>

            <pb n="127"/>

            <p xml:lang="arn">chen ñi pefiel, itokom inápiukentəkuniei. 25. Məlepulu peéyeu təfeichi señora; fei meu mətrəméyeu.</p>

            <p xml:lang="arn">Mətrəmelu meu n·oí chi pichi ko meu.</p>

            <p xml:lang="arn">Fei meu ramtutuéyeu, chumŋechi ñi kùpan: „Inei no rume mai akukelai fa meu. ¿Chumŋechi che eimi, moŋen che, kam l·aimi?", piéyeu chi chiñura.</p>

            <p xml:lang="arn">„Moŋen che mai iñche", pi.</p>

            <p xml:lang="arn">„Kiñe fùchá wiŋka mai eluéneu kùdau, pi. „Cuidalen təfa ñi mùfùn ofisha", cheu ñi rumen inaniefimi məten, piéneu ñi patron; fei meu inaniepan ñi ofisha.</p>

            <p xml:lang="arn">Fei meu: „Feyərke mai, pəñeñ! Iñche mai ñi pəñeñ təfeichi fùcha, Juanito piŋei; fei iñche ñi pəñeñ, piéyeu. Kùmei mai mi serfifiel", piéyeu.</p>

            <p xml:lang="arn">Fei meu fentékənuéyeu ñi dəŋuéteu.</p>

            <p xml:lang="arn" n="26"> Wəñomelu chi señora meu, deuma rupan antù, akutui chi ofisha meu.</p>

            <p xml:lang="arn">Fei witrayetui ñi ofida.</p>

            <p xml:lang="arn">Wəñomei chi ofida.</p>

            <p xml:lang="arn">Wall kùpatui, inápatui ñi rəpù, ñi rumemom.</p>

            <p xml:lang="arn">Chi pofre wentru peyekùpakatufí kom chi kulliñ, kewákewaŋekafuiŋn.</p>

            <pb n="128"/>

            <p xml:lang="arn">Fei meu ŋənékənollùkakeufí. Feichi kewapéluchi toro hasta pichurken tripai ñi məta meu, kùtral femŋechi; fei meu epeke llùkakekaufí.</p>

            <p xml:lang="arn">„Kùpatufeli meu mai təfachi illkunke toro, ¿chumpeafun kam? L·aŋəmpeaféneu mai?" pi feichi pofre wentru."</p>

            <p xml:lang="arn">Təfeichi ofisha amulekatui məten.</p>

            <p xml:lang="arn">Feichi wentru inániekai ñi ofida, akutui chi l·eufù meu, kom chi kùla l·eufù meu. Felen n·opayetui, femŋen akutui wəla ñi patron meu epe konn antù.</p>

            <p xml:lang="arn" n="27"> Fei meu ramtutuéyeu tai patron cheu ñi ŋemen ñi ofisha yeŋu.</p>

            <p xml:lang="arn">Rəf afmatulelu kom kimelfi chem kəfchi ñi pefiel.</p>

            <p xml:lang="arn">„Wǝne mai puun kiñe kelù l·eufù meu", pi chi wentru.</p>

            <p xml:lang="arn">Fei meu pi chi fùchá wiŋka:</p>

            <p xml:lang="arn">„¡Ai! hijo", piéyeu, „fei təfeichi kelù l·eùfù chi allfùn che fei ñi mollfùñ, waqyùu mollfùñ kom chi che nielu kutran, fei mai təfeichi l·eufù.</p>

            <p xml:lang="arn">¿Ká chem pefimi kai?", piŋei chi pofre wentru.</p>

            <pb n="129"/>

            <p xml:lang="arn" n="28"> „Ká puun mai ká kiñe l·eufù meu, liq l·eufù."</p>

            <p xml:lang="arn">„Fei təfeichi liq l·eufù postemaŋelu chi che fei ñi trar, fei ñi kaqùl", piéyeu ñi patron fei kimfí ñi chumŋechi ko ŋen təfeichi l·eufù.</p>

            <p xml:lang="arn">„Ká chem peimi, hijo", piéyeu ñi patron.</p>

            <p xml:lang="arn">„Ká kiñe l·eufù meu rumen“, pi, „allwé karù[u]kei".</p>

            <p xml:lang="arn">„Fei təfei mai, hijo“, piéyeu „kowən· che ka merun".</p>

            <p xml:lang="arn">Fei meu kimfí təfeichi l·eufù ñi chumŋechi ko ŋen.</p>

            <p xml:lang="arn" n="29"> Ká ramtuéyeu ñi patron: „Ká chem pefimi?", piéyeu.</p>

            <p xml:lang="arn">„Ká pepufiñ mai epu toro", pi, rəf mekei ñi kewan".</p>

            <p xml:lang="arn">„Fei təfei mai chi compádrewen, yeweunolu, kewaukei; fei mai təfei kewakewaŋei“, piéyeu ñi paton. „Ká chen pefimi?", piéyeu.</p>

            <p xml:lang="arn">„Ká pefiñ mai epu waka, ká mekei ñi kewan", pi təfeichi pobre wentru.</p>

            <p xml:lang="arn">„Fei təfei chi yeweunóluchi comadrewen; fei ñi kewauken meu, fei meu mai fei kewamekei təfa yeŋn“, piéyeu ñi patron.</p>

            <pb n="130"/>

            <p xml:lang="arn">Fei meu: „Ká chem peimi?", piéyeu.</p>

            <p xml:lang="arn">„Ká mekei mai epu karni ñi kewan. Kiñe kechan ofida meu məlei chi epu karni; rəf fùchake kachuntuŋei; welu chi ofisha re troŋlii", pi təfeichi wentru.</p>

            <p xml:lang="arn" n="30"> Fei meu fei pi chi fùchá wiŋka: „Fei təfei mai chi pu ùl·_ men, compádrewen ñi keyauken meu. Fei meu femfemŋei ñi kewan təfeichi epu karni. Ka təfeichi ofisha, al·ùn ofisha, re troŋlii, təfeichi pu ùl·men rùkùŋeumelu, fei mai ñi ofisha təfei.</p>

            <p xml:lang="arn">Pu pofre „fəreneqen" piéyeu, „deŋdelen kiñe ofida, pikefoyéyeu chi pofre; rulkelaiŋu.</p>

            <p xml:lang="arn">Fei meu ñi rùkùŋen meu, ñi fərenenofiel meu pu kuñifal, fei təfeichi ofisha troŋliŋeumei, welu niefui al·ùn kachu, motrilai“, piŋei təfeichi pofre.</p>

            <p xml:lang="arn">Fei meu „féyərke mai“ pi.</p>

            <p xml:lang="arn" n="31"> „¿Káchiem pefimi?", piŋei.</p>

            <p xml:lang="arn">Ká doy ayépəle pefiñ mai mùfùn ofida. Ŋelai kachu, tafù felei ka re korelŋei; welu təfeichi</p>

            <pb n="131"/>

            <p xml:lang="arn">ofisha rəf fùtake motriñ“, pifí ñi patron.</p>

            <p xml:lang="arn">„Fei təfei mai, hijo", piéyeu, „chi pu pobre, kùme piuke ŋelu. Chiemkùn fəkenmaéyeu kakelu, ñi trùr pofre, rùkùkelai, rulkei. Fei mai təfeichi mùfùn ofisha chi kùme piuke che kuf", pfŋei təfeichi pofre wentru; fei meu kimí.</p>

            <p xml:lang="arn" n="32"> Ká Tamtumei: „¿Ká chiem peimi, hijo?", piŋei.</p>

            <p xml:lang="arn">„Cheu mai fentepui ñi ofisha, fei meu məlerkei kiñe ruka, məlerkei kùmeke fishken, newé ŋelai kachu.</p>

            <p xml:lang="arn">Fei meu wəla tùŋpui ñi ofisha.</p>

            <p xml:lang="arn">Mətrəméneu feichi chiñura.</p>

            <p xml:lang="arn">N·on mai chi pichi ko meu, pərpun chi kiñe pərawe meu, fei meu melerkei wenu chi chiñura.</p>

            <p xml:lang="arn">Fei mai ramtutuéneu ñi moŋen che ŋen kam ñi l·a ŋen.</p>

            <p xml:lang="arn">Fei meu fei pifiñ: „Moŋen che mai iñche. Kiñe fùchá wiŋka mai eluéneu ñi ofida ñi cuidalafiel; fei meu mai kùpan, inaniepan ñi ofida", pifiñ chi chiñura.</p>

            <pb n="132"/>

            <p xml:lang="arn">Fei meu fei piéneu: „Feyərke mai, pəñeñ. Fei təfachi fùchá wiŋka mai iñche ñi pəñəñ. Feyərke mai tami patron", piéneu mai", pifí ñi patron.</p>

            <p xml:lang="arn">Fei meu fei piéyeu: „Feille mai tañi ñuke. Fei ñi duam məlen ta iñche. María piŋei mai ta təfei, tañi ñuke", piŋei chi pofre wentru.</p>

            <p xml:lang="arn">„Feyərke mai", pi chi pofre.</p>

            <p xml:lang="arn" n="33"> „¿Ká chiem peimi?", piŋei chi pofre.</p>

            <p xml:lang="arn">„Chi iná ruka məleyei chi aliwen maməll, fei meu wenu rùrùkùmekei fentren shiwù, ká fei mai pefiñ", pi təfeichi pofre.</p>

            <p xml:lang="arn">Fei meu fei piéyeu ñi patron: „Fei mai təfei chi pu angelito, nienulu chem dəŋu rume ñi píuke meu; l·alu, fei mai təfei məlepui feichi aliwen meu".</p>

            <p xml:lang="arn">Fei meu kimfí ñi chiem ŋen kom təfeichi kulliñ, təfeichi ùñəm.</p>

            <p xml:lang="arn" n="34"> Kom nùtrameléyeu ñi patron. Masiao mañumi chi wentru, ñi kimelŋen meu kom təfeichi wéshakelu.</p>

            <p xml:lang="arn">Fei meu wəla ká ramtutuŋei chiem ñi ayùn, kam chi Dios se lo pague, kam almur plata.</p>

            <p xml:lang="arn">Fei meu fei pi: „Ayùn mai Dios se lo pague".</p>

            <p xml:lang="arn">Fei meu fei piéyeu: „Dios mai</p>

            <pb n="133"/>

            <p xml:lang="arn">ta kulliaqéimeu tañi serfimoéyùm.</p>

            <p xml:lang="arn">Fei meu: „Feyərke mai, fei mai ayùn", pi chi pofre wentru, wəñomei felen məten.</p>

            <p xml:lang="arn" n="35"> Puutui ñi mapu meu. Ñi epu inan peñi fùchake ùl·men ŋei, ñi plata ñi eluéteu tañi patron meu; ŋillai kulliñ, deumai kùme ruka, fei meu kùme wentru ŋei.</p>

            <p xml:lang="arn">Fei meu ramtutuŋei cheu ñi kùdauken fentren tripantu.</p>

            <p xml:lang="arn">Fei meu:„Kùdaumen mai, eimn tamn kùdaumemoyùmchi fùchá wiŋka meu", pi təfeichi wentru.</p>

            <p xml:lang="arn">Fei meu fei piéyeu ñi peñi: „¿Chiem kai weumeimi?", piŋei.</p>

            <p xml:lang="arn">„Chiem no rume weumelan. Dios se lo pague mai ayùn, pifiñ tañi patron; fei meu: „Dios mai kulliaqéimeu tañi kùdawelmoéyùm", piéneu, fei meu femŋechi məten kùpatun", pifí tañi pu peñi.</p>

            <p xml:lang="arn">Fei meu: .,Chumam leso ŋeimi, fəkelaimi plata?", piŋei. „ Məlei mi pofreŋeaqel məten. Iñchiñ iñ kùdawn meu, fei meu che ŋeiñ, féula niéiñ fill kulliñ", piŋei chi pofre.</p>

            <pb n="134"/>

            <p xml:lang="arn" n="36"> Fei meu amutui al·ùtripa ñi pu peñi meu.</p>

            <p xml:lang="arn">Kureŋei. Kiñe pichishuka meu məleiŋu. Rəf pofre neiŋu.</p>

            <p xml:lang="arn">Fərenedəŋukefui ñi epu peñi meu: apochi dəŋun meu fəreneŋekefui pichike ketran.</p>

            <p xml:lang="arn">„¿Chumam lesoŋeimi?", piŋekefui? „¿Iñche ñi kudau meu kam moŋelnieuafuiñ?", pikefoéyeu ñi pu peñi."</p>

            <p xml:lang="arn">Fei meu lladkùkefui, welu ŋillatuñmaukəlekefui Ŋənéchen meu.</p>

            <p xml:lang="arn" n="37"> Fei meu káñpəle amui, kudawi, ketrai.</p>

            <p xml:lang="arn">Fei meu kiñe antù meu wewí kiñe acháwəll, ká antù meu ká wewí ká kiñe alka acháwəll.</p>

            <p xml:lang="arn">Fei yetui ñi ruka meu. Fei məten niefui, doy nielai chem no rume.</p>

            <p xml:lang="arn">Welu Ŋənéchen peñieéyeu chumŋechi ñi parecemeken kom ke antù.</p>

            <p xml:lang="arn">Fei təfachi epu pofre kúrewen, rəf rumeñma pofre, niewelafuiŋu deumá ñi takuam, kom wərai ñi takuwe, ŋelafui doy chumŋechi ñi peaqel ñi takuam.</p>

            <p xml:lang="arn">Trufken meu iná kùtral umautukefui.</p>

            <p xml:lang="arn" n="38"> Fei meu fentren ñi parecemeken, femŋen kiñe anti akui</p>

            <pb n="135"/>

            <p xml:lang="arn">kiñe ùl·men repente ñi ruka meu, kawellutu pepaéyeu.</p>

            <p xml:lang="arn">Fei meu dəŋupaéyeu.</p>

            <p xml:lang="arn">„¿Kùmelkaleimi?“, pipaéyeu.</p>

            <p xml:lang="arn">„Kùmelkalen mai", pi, lukutukənowí.</p>

            <p xml:lang="arn">„Fei meu: „Eluaqen mai ñi umaiam", piéyeu chi ùl·men.</p>

            <p xml:lang="arn">Fei meu fei pi: „Iñche mai pofre, Señor. Nielan chem no rume ñi ruka meu. ¿Chem kam ipeafuimi? Tié meu mai məlei ñi pu peñi, ùl·menŋeumei. Fei meu ¿chem meu amolaiaimi, Señor?", pifí chi ùl·men.</p>

            <p xml:lang="arn">Fei meu chi ùl·men: „Inche ayùlan feyeŋn meu ñi uñmaiaqel", pi chi ùl·men. „Eimi mi duam kùpan", piŋei chi pobre wentru.</p>

            <p xml:lang="arn">„Feyərke mai!" pi.</p>

            <p xml:lang="arn">Ñi kure pepí witralai, ñi yewen iná kùtral ñi kùpan, troŋewelai, kom trayaŋkəlewei.</p>

            <p xml:lang="arn">Fei meu yewéntəkuwi, chalilafí rume feichi ùl·men, kishu chalimeéyeu, mankuqlmeéyeu.</p>

            <p xml:lang="arn" n="39"> Fei meu təfeichi wentru:</p>

            <p xml:lang="arn">„¿Chumafuiyu kam?", pifí mi kure. „Ayùi ñi uñmaiaqel fa meu təfachi ùl·men. L·aŋəmelafiyu mai kiñe acháwəll. ¿Chem kam iafui?", pi təfeichi pofre wentru.</p>

            <pb n="136"/>

            <p xml:lang="arn">Fei meu inai ñi acháwell, ñi núaqel, ñi l·aŋəmelafiel chi ùl·men.</p>

            <p xml:lang="arn">Fei meu chi ùl·men ramtutuéyeu:</p>

            <p xml:lang="arn">Chumaqel inaiawəlimi tami acháwall?", piéyeu.</p>

            <p xml:lang="arn">„Eimi mai ñi eluafiñ. Chem kam iafuimi təfachi pun·.? Nielan doy chem no rume", pi chi wentru.</p>

            <p xml:lang="arn" n="40"> Ŋəñikəno meu nùi ñi acháwəll; fei meu l·aŋəmfi, lawəmfi, ka anùntəkui ñi challa, afùmi ñi acháwəll.</p>

            <p xml:lang="arn">Fei meu: „Iñche ñi iaqel ŋele, iñche mai ikelan, re mai chi orken iaqel fei meu moŋeken", pi chi ùl·men. „kiñe ral·i meu anùkənuafimi kiñe pichi waŋku meu", piéyeu tichi ùl·men.</p>

            <p xml:lang="arn" n="11"> Afùmlu ñi acháwəll elí kiñe waŋku, fei meu elí ñi l·á acháwəll, felen mai, mallúkəno.</p>

            <p xml:lang="arn">Chashi məten təkulelfi.</p>

            <p xml:lang="arn">Fei meu fei pifí chi ùl·men: „Təfa mai iŋe. Doy ŋelai mai chem no rume, ñi təkulelafiel; fei meu mai perdonaiaqen, pofre kam iñche".</p>

            <p xml:lang="arn">Fei meu chi ùl·men:</p>

            <p xml:lang="arn">„Fei meu mai elfine mǝten", pi“; „kalli fishkùpe. Iñche mai təfeichi kuyann iaqel məten iken. Fei meu elkənuafimi məten", piŋei chi wentru. „Rupan kuyua-</p>

            <pb n="137"/>

            <p xml:lang="arn">nùle, fishkùle, fei ituafimi eimi“, piéyeu chi ùl·men.</p>

            <p xml:lang="arn">Fei meu fishkùlu, fei itui ñi ilo acháwəll.</p>

            <p xml:lang="arn">Fei meu rakiduami: „Chumŋechi che ŋeperkei kam təfachi ul·men? Ikerkelai, pi ñi rakiduamn pon·wi píuke.</p>

            <p xml:lang="arn" n="42"> Fei meu pun·malu, chi ùl·men elwí wekun, chi epu pofre che umaqnaqiŋu.</p>

            <p xml:lang="arn">Fei ñi pelonon peloi wùn·man meu wəla.</p>

            <p xml:lang="arn">Pelolu məlei kiñe kùme kawitu meu, kùme ruka, kùme cocina ka kiñe ruka ellkaupéyəm, apolei itrofill pùlku meu, re kùmeke pùlku, ka, kiñe acháwall ñi umapéyəm apolei.</p>

            <p xml:lang="arn">Itrofill ùñəm elelŋei, ganzo, pafo, pato, re kishuke, fentrekei.</p>

            <p xml:lang="arn">Kulliñ, kiñe fùchá malal, waka, kakeume kulliñ, re kishuke, elélŋei feichi pun·.</p>

            <p xml:lang="arn">Təfeichi pofre ñi ruka milla ventana ŋei, ka ñi wəl·ŋiñ ká fei ñi kawitu, itrofill, mesa, ñi ikeam, kom chi wéshakelu duamyepeyel in meu, ka kom wéshakelu duamyepeyel kùdau meu,</p>

            <pb n="138"/>

            <p xml:lang="arn">rəf chem no rume faltañmalai.</p>

            <p xml:lang="arn">Che, kom, elélŋei ñi serfiáteu; ñi afùmeláteu, ñi kùdaweláteu, mñ cuidaláteu ñi kulliñ niei təfeichi pofre wentru.</p>

            <p xml:lang="arn">Féola ñi kulliŋen ñi kùdawelmofiùm chi Juanito piŋechi fùchá wiŋka.</p>

            <p xml:lang="arn">Fei meu eluŋei kom təfeichi kulliñ.</p>

            <p xml:lang="arn">Ñi wəl·ŋiñ ruka meu elélŋei kiñe papel ñi ùi eŋu təfeichi fùchá wiŋka: femŋechi ñi kudau meu ñi eluŋen kom tafeichi kulliñ, təfeichi ruka, kom wéshakelu, ñi kinŋeam chem no rume ñi nùñmanoéteu kaké che, fei meu elélŋei chi chillka ñi wəl·ŋiñ ruka meu.</p>

            <p xml:lang="arn" n="43"> Wùn·man meu, féola nùtramkaéyeu təfeichi ùl·men.</p>

            <p xml:lang="arn">Fei piéyeu:</p>

            <p xml:lang="arn">„Eimi mai kullilmeqen, piéneu tami patronyeuye.</p>

            <p xml:lang="arn">Fenten tami parecemeken meu tami pu peñi fərenelaqéimeu; fei meu fei tañi kom kulliñ em kom eimi tocatuaimi təfa“, piŋei; „mi fərenenoéteu meu, fei meu ta trewaŋetuai.</p>

            <p xml:lang="arn">Fei meu mai werkùŋen iñche. Chi Dios se lo pague ayùn meu, fei meu féola tami kulliéteu ta</p>

            <pb n="139"/>

            <p xml:lang="arn">Dios. „Eimi mai elumefiŋe" ñi piŋen meu fei meu ta kùpan eimi tami elelpaiafiel kom kulliñ, kom wéshakulu, tami cheŋeam", piŋei mai chi pobre wentru.</p>

            <p xml:lang="arn" n="44"> Fei meu: „,Feyərke mai! gracias mai!", pi.</p>

            <p xml:lang="arn">„Déuma mai kom elelpaeimi. Tuntépun· mị moŋen cheŋeaimi. Dios tami mañuméteu meu, fei meu mai iñche ta werkùŋen", piéyeu chi ùl·men. Amutuan mai. Fei meu məten mai kùpafun. Nentulmean kiñe mesa fa meu", piéyeu.</p>

            <p xml:lang="arn" n="5"> Fei meu nentumei chi mesa wekun, raŋiñ chi lepùn fei meu elpui ñi mesa.</p>

            <p xml:lang="arn">Fei meu chi ùl·men mətrəmfi trùreŋu chi epu pofre, mankuqəltufí.</p>

            <p xml:lang="arn">„Amutuan mai! Iñche mai angel. Dios tañi werken iñche. Pəratuan wenumapu", pifí chi epu pofre kúrewen.</p>

            <p xml:lang="arn">„Feyərke mai", piŋu; rəf l·aŋei ñi mañumn ñi repente nùnien eŋu fill kulliñ.</p>

            <p xml:lang="arn" n="16"> Fei meu chi caballero witrákənoiwi wente mesa meu; mùchai məten loiñe konowí, məpùi, pərputui wénumapu.</p>

            <pb n="140"/>

            <p xml:lang="arn">Fei meu wəla təfeichi epu ùl·men em pofreŋewetui.</p>

            <p xml:lang="arn">Kùpù-meacha wəlln meu konpui. Ñi peñi fei meu lloufí, kake kùdau meu lloulafí ñi wedañmaŋefuel meu ñi peñi eŋu.</p>

         
         
            <head xml:lang="spa">8. El chingue machi.</head>

            <note xml:lang="spa">Referido por Domingo Segundo Wenuñamko de Maŋolwe <lb/> (Misión de Panguipulli)</note>

            <p xml:lang="arn" n="1"> Traru, piam, kutráñmawi kutrani ñi kure; amoi machipialu.</p>

            <p xml:lang="arn">Trawəfi rəpù meu kiñe shañi, chi shañi ramtutufí cheu ñi məlen machi. „Kiñe fùchá machi məlei", pi traru, pifí shañi; „fei meu amualu iñche, ñi kintuafiel".</p>

            <p xml:lang="arn" n="2"> „Iñche mai ta machi“, pi ta shañi.</p>

            <p xml:lang="arn">Fei meu máchipifi, elufí kiñe llochokon kafisatu, fei meu máchipifi. Yemefí chi machi.</p>

            <p xml:lang="arn" n="3"> Fei meu akui ñi ruka neu tichi kutran. Anùñmafí chi kutran, malùfí; fei meu:</p>

            <p xml:lang="arn">„Tunten kutran nó", pifí. „Tri-</p>

            <pb n="141"/>

            <p xml:lang="arn">pamom mai wekun kom", pifí chi ŋen· ruka, „femechi mai machituken.</p>

            <p xml:lang="arn" n="4"> Fei meu tripai chi kom, wechod ruka meu lelínieŋei. Kimí. Nùlákənumefi kiñe wechod ñi tripaiam.</p>

            <p xml:lang="arn" n="5"> Machitukei mai: rùŋkùkontuiawí, repente itrùrùkefi, ŋəréukətuyefi.</p>

            <p xml:lang="arn">Fei meu „¡Ananai!", pi chi kutan.</p>

            <p xml:lang="arn">„Fei pilaiaimi, atraŋei“, pi.</p>

            <p xml:lang="arn">Repente rùŋkùtripai wechosh meu, perkùñmakənufí chi kutran Fei meu l·ai chi kutran.</p>

            <p xml:lang="arn" n="6"> Chi kakelu məlei wekun. Allkùwelafí ñi eyùtun ti kutran. Chi machi rume dəŋuwəlai.</p>

            <p xml:lang="arn">Fei meu wəla konpatuiŋn, pepaiŋn ñi kutran, mal·ùpafiŋn: l·alewei deumá.</p>

            <p xml:lang="arn" n="7"> Fei meu ŋumaiŋn.</p>

            <p xml:lang="arn">„Awùllaqéneu wedá machi! L·aŋəmmarkeéneu ŋa ñi kutran! Amuturkei ŋa wedañma.</p>

            <p xml:lang="arn">(Ukəmfiñ machi ñi inaŋen).</p>

            <pb n="142"/>

         
         
            <head xml:lang="spa">9. Más vale maña que fuerza.</head>

            <note xml:lang="spa">Fragmento de un cuento de orígen europeo referido por Domingo Segundo Wenuñamko</note>

            <p xml:lang="arn" n="1"> Məlei kùla péñiwen.</p>

            <p xml:lang="arn">Fei meu, piam, kiñe ùl·men niei kiñe fùchá cosecha. Niefui meli lewa kachilla tichi ùl·men.</p>

            <p xml:lang="arn" n="2"> Fei meu chi wənen amui kintukùdawalu chi ul·men meu, allkùlu ñi məlen kùdau.</p>

            <p xml:lang="arn">Fei meu puwí, pedipui kùdau, liwen.</p>

            <p xml:lang="arn" n="3"> „Kiñe lewa kachilla meu kulliken kiñe almur plata", piŋei.</p>

            <p xml:lang="arn">„¡Bueno!", pi.</p>

            <p xml:lang="arn">„Wǝne almorzakənuai“, piŋei.</p>

            <p xml:lang="arn">Fei meu íkənui, wəla kùdawalu.</p>

            <p xml:lang="arn" n="4"> Ikənulu wəla: „Peŋelŋemechi kiñe lewa kachilla“.</p>

            <p xml:lang="arn">Fei kùdawí. Rəf newen kùdawi ñi nentuafiel chi lewa kachilla kiñe antù meu.</p>

            <p xml:lang="arn" n="5"> Rəf kùdaufui yem, duamnielaufi chem kùdau rume; feichi cosecha meu tuùlai ñi kudan.</p>

            <p xml:lang="arn">Femŋen afeluwí, afelúulu amutui.</p>

            <p xml:lang="arn">Fei meu ramtutuéyeu ñi pu peñi.</p>

            <pb n="143"/>

            <p xml:lang="arn">„Afelwn, tuùlai ñi kùdau", pi.</p>

            <p xml:lang="arn" n="6"> Fei meu raŋiñtu wentru: „Iñche ke ta nentumean chi katrùn", pi.</p>

            <p xml:lang="arn">Fei meu amui chi úl·men meu, fəkepui kùdau.</p>

            <p xml:lang="arn">Llowéyeu təfichi ùl·men, nielu chi kùdau:</p>

            <p xml:lang="arn">„Iñche mai nien mai cosecha", pi. „Kiñe lewa meu wəlken kiñe almur plata", pi.</p>

            <p xml:lang="arn">Fei meu: „Iñche mai nentuan feichi plata", pi təfachi wentru.</p>

            <p xml:lang="arn">„Almorzakənuaimi mai", piŋei.</p>

            <p xml:lang="arn" n="7"> Ikənui. Rupan ilu amui kùdawalu.</p>

            <p xml:lang="arn">Yeqéyeu ñi patron chi káchilla meu.</p>

            <p xml:lang="arn">Medilŋepui chi lewa kachilla.</p>

            <p xml:lang="arn" n="8"> Fei kùdawí. Rəf kudawí.</p>

            <p xml:lang="arn">„¿Chem mu kam nentupelaian təfa?", pi. „Iñche ke ta nentuan“, pi. „Ñi wǝnen peñi, chofùlu məten, nentulai təfachi kudau“, pi.</p>

            <p xml:lang="arn" n="9"> Rəfpitróŋkənukùdawi, al·utuùlu ñi trokiwn.</p>

            <p xml:lang="arn">Féola adkintui ñi kùdau, pefí, fei tuùlai.</p>

            <p xml:lang="arn">Fei meu ká kùdawí.</p>

            <p xml:lang="arn">Ká pichi al·ùñma meu ká adkintui ñi kùdau: felen felekai məten, ŋelai ñi tuùn.</p>


            <pb n="144"/>

            <p xml:lang="arn">10, Femŋen afeluukai. Kimí mi tuùnon.</p>

            <p xml:lang="arn">„Kakéñpəle katrùken, mùchai məten al·ù tuùlken".</p>

            <p xml:lang="arn">Féola ñi tuùlnon: „¿Chem meu ŋepei kam?", pi.</p>

            <p xml:lang="arn" n="11"> Femŋen wəla afeluwí.</p>

            <p xml:lang="arn">„Nenturkelaiafun", pi. „Kiñe ina amutuchi!", pi.</p>

            <p xml:lang="arn">Amutulu Tamtuéyeu ñi peñi.</p>

            <p xml:lang="arn">„Tuùlan ñi kùdau mai, fei meu wəñomen", pi.</p>

            <p xml:lang="arn" n="12"> Fei meu chi inan lesu ŋefui. Kùdaukelafui, ni kimkùdaukelafui rume.</p>

            <p xml:lang="arn">Iñche amuchi!", pi chi leso.</p>

            <p xml:lang="arn">Fei meu ayei ñi pu peñi.</p>

            <p xml:lang="arn">„Iñche rume nentumelan, ¿eimi kùtu nentuafuimi?", piŋei.</p>

            <p xml:lang="arn" n="13"> Fei meu amui liwen. konərpui kiñe ruka meu, ŋillarpui kiñe manshana, ka kiñe naranja, ka kiñe durazno, ka kiñe kofke. Yerpui meli wéshakelu, ainui, puwí chi ùl·men meu.</p>

            <p xml:lang="arn" n="14"> Fəképui kùdau. Eluŋei.</p>

            <p xml:lang="arn">Fei meu: „Pichi ikənuaimi mai“, piŋefui. „Ayùlan ñi iaqel", pi; „amuan kùdau meu petu ñi tuùlam ñi kudau“, pi.</p>

            <p xml:lang="arn" n="15"> Fei meu feichi ùl·men niefui al·ùn ñawe.</p>


            <pb n="145"/>

            <p xml:lang="arn">Chi leso kimfí ñi nien suerte pu ùllcha: fei meu ayùlai ñi iaqel.</p>

            <p xml:lang="arn">„Yelelŋemeimi mai mi iaqel", piŋei.</p>

            <p xml:lang="arn">Kom chi meli esquina meu elí ñi kofke, ñi naranja, ñi manzana, ñi durazno.</p>

            <p xml:lang="arn" n="16"> Fei meu á las ocho kiñe pichi ùllcha yeleléyeu ñi iaqel.</p>

            <note xml:lang="spa">(Renunciamos oir la continuación porque no nos convenía)</note>

         
         
            <head xml:lang="spa">10. Entre brujos antropófagos.</head>

            <note xml:lang="spa">Referido por Carmen Kumillaŋka Naqill de Palŋiñ <lb/> (Misión de Panguipulli).</note>

            <p xml:lang="arn" n="1"> Fei meu chi kiñe fùta ká kiñe kushe meli fotəm nieiŋu.</p>

            <p xml:lang="arn">Kiñe təfeichi mayor fotəm: „Wenutaita, chau, chumafuiñ kam təfa? Pofre ŋeiñ; welu mai iñche kùdawan", pi, „kintuan kùdau“.</p>

            <p xml:lang="arn">„Animawaimi mai, fotəm, kùdawaimi mai. Iñche pofre ŋen, deuma fùchan, awantalan kùdau meu. ¿Tunten meu akuaimi?"</p>

            <p xml:lang="arn">Kiñe tripantu miawan, taita, chau. Amuan mai."</p>

            <pb n="146"/>

            <p xml:lang="arn">Chillai ñi fayo kawellu: „Bueno! vamos, amuyu, amayu, compañero, perrito, Fayuwentru, Fayuwentru", piŋei chi trewa. „Amoi, amoi, amoiñ!".</p>

            <note xml:lang="spa">(El referidor salta aquí un intermezzo de viaje que hubo y al cual posteriormente se refiere: Es que el viajero llega primero á casa de una joven de quien se enamora y recibe amores. Sin embargo, acordándose de la promesa dada a su padre ó sea impelido por su deseo de viajar, se separa al día siguiente de ella que le mira por su esposo y continúa su viaje).</note>

            <p xml:lang="arn" n="2"> Fei meu puwí kiñe ruka meu, Chi puerta meu witralei kiñe señora.</p>

            <p xml:lang="arn">„¿Cheu amuaimi, hombre? Cheu amuaimi?"</p>

            <p xml:lang="arn">„Kintuken kùdau. Kùdawalu iñche.</p>

            <p xml:lang="arn">„Bueno, pues, hijo, pichi naqkawellpaŋe. Pichi ipaŋe eñumko, hijo.</p>

            <p xml:lang="arn">„Bueno, señora".</p>

            <p xml:lang="arn">Naqkawelluí, fei koní chi ruka meu; konpui chi puerta meu, nùrəftəkuŋei chi puerta.</p>

            <p xml:lang="arn" n="3"> Apolei; fentren che məlei fei meu.</p>

            <p xml:lang="arn">Fei meu kiñe koyam meu, piam, məlei chi fùchá wentru, ñi fəta tichi señora, wenu koyam məlefui.</p>

            <p xml:lang="arn">„¡Ayayá, ayayá!", pi kutran chi fùchá.</p>

            <pb n="147"/>

            <p xml:lang="arn">„¿Chumpel amuimi wenu? Naqpatuŋe... ñochikechi... nùukentu naqpaimi".</p>

            <p xml:lang="arn">„¡Ayayá, ayayá!</p>

            <p xml:lang="arn">Fei meu femŋechi naqpatui chi fùcha. Trekánaqpui mapu meu.</p>

            <p xml:lang="arn" n="4"> Fei meu: „Təfachi kawellu ¿inei ñi kawellu? , pifí ñi kure.</p>

            <p xml:lang="arn">„Kime witran nien, fei ñi kawellu".</p>

            <p xml:lang="arn">„¡Caramba! Masiao kùme kawellu təfachi palao, ka fayo trewa chi trewa, ka ñi makuñ ká fayu, ka ñi chamall ká fayu, ka ñi trarùloŋko ká fayu, shilla ká fayu, chañu, kom".</p>

            <p xml:lang="arn">„ Entuchillafichi kawellu, konai malal meu. Təfichi trewa konai ruka meu". „Mətrəmŋe ñi trewa, witran“, piŋei.</p>

            <p xml:lang="arn">Mətrəmi ñi trewa, tranq nùrəftəkuŋetui ñi trewa yeŋu.</p>

            <p xml:lang="arn">Deuma l·aŋəmaqel tichi wentru, ka chi trewa ñi l·aŋəmaqel, ka chi kawellu.</p>

            <p xml:lang="arn" n="5"> Rupai tripantu. „Pewùn, ella tripantu akutuan, taita. A Dios!", pifui təfachi wentru prakawellulu.</p>

            <p xml:lang="arn">Fei meu akulai.</p>

            <p xml:lang="arn">„¡Caramba! ¿Chumŋelu kam akulai ñi pení ŋa?", pi amulu fei ñi inan peñi. „Inaian ñi peñi, cheu ñi məlepun ñi peñi; kintuan ñi peñi".</p>

            <pb n="148"/>

            <p xml:lang="arn">Fei meu nùmei ká ñi fùchá fayo, ñi fayo shilla, ñi fayo witrantəkuwe, ñi fayo wenelwe; fei meu amui.</p>

            <p xml:lang="arn" n="6"> Puwí, piam, kiñe ruka meu. Məlei, piam, rukadomo fei meu.</p>

            <p xml:lang="arn">„Marimari!", pipui.</p>

            <p xml:lang="arn">„Eimi, chachay", piŋei.</p>

            <p xml:lang="arn">„E", pi.</p>

            <p xml:lang="arn">„¿Cheu amuaimi?", piŋei.</p>

            <p xml:lang="arn">"¡Caramba! Iñche ñi fəta, amui, petu pashiai, ká mel amui, fei ñi aŋe femŋei. !Caramba! Fei ñi fəta tokifiñ , pichidomo, kiñe ùllcha domo.</p>

            <p xml:lang="arn">Fei meu: „Iñche ñi fəta", pi.</p>

            <p xml:lang="arn">„Naqkawelluŋe mai. ¿Chumŋen meu kam naqkawellulaimi?", pi chi domo.</p>

            <p xml:lang="arn">„¡Bueno!"</p>

            <p xml:lang="arn">Naqkawelluí.</p>

            <p xml:lang="arn">Təfa meu anùpaŋe", pi." „Trəlke meu anùpaŋe".</p>

            <p xml:lang="arn">Anùpui.</p>

            <p xml:lang="arn">Elunei iaqel, ilafi, pichi mətení.</p>

            <p xml:lang="arn">„¿Chumŋen meu ilaimi?", pi chi domo.</p>

            <p xml:lang="arn">„Ñi peñi kintuken. Peli wəla ñi peñi, trùyùwai ñi píuke; féola ian.</p>

            <p xml:lang="arn" n="7"> Fei meu pun·í.</p>

            <p xml:lang="arn">Puwí, piam, ñi umautual eŋu.</p>

            <p xml:lang="arn">Ŋətantui domo. Fei meu:</p>


            <pb n="149"/>

            <p xml:lang="arn">„Kushùpaŋe, pi chi domo.</p>

            <p xml:lang="arn">Fei meu ayùlai chi witran.</p>

            <p xml:lang="arn">„Quién sabe?, iñche ñi peñi ñi kure ŋeperkei təfa?"</p>

            <p xml:lang="arn">„Kiñei ñi aŋe, fei meu inche ñi fəta", pi.</p>

            <p xml:lang="arn">Ayùlai kuduaqel.</p>

            <p xml:lang="arn">„Welu, ¿chumimi, kushùpalaimi?"</p>

            <p xml:lang="arn">Dəŋulai chi wentru.</p>

            <p xml:lang="arn">„¿Chumŋen meu ayùlaimi kudupaiaqel?", ká pi chi domo.</p>

            <p xml:lang="arn">„Eimi, quién sabe?, iñche ni peñi ñi kure ŋeperkeimi eimi".</p>

            <p xml:lang="arn">„¿Fei meu eimi no mai?"</p>

            <p xml:lang="arn">„Iñche nó. Iñche mai tuun ká mapu, ñi chau meu. Kùla antù kùpan ñi mapu meu. Ká mel kùpai ñi peñi, fei meu inapan ñi peñi.</p>

            <p xml:lang="arn">„¡E! Kiñei mu aŋe, mu kawellu, mu trewa, mu kom; fei meu inche ñi fəta trokin", pi chi domo.</p>

            <p xml:lang="arn">„Iñche ñi peñi emú kureyeufuimu. Fei meu fíllkawen iñchiú.</p>

            <p xml:lang="arn" n="8"> Liwen meu wùn·man meu:</p>

            <p xml:lang="arn">„Ayechi mapu məná kùme mapu".</p>

            <p xml:lang="arn">Ayùi ñi amual.</p>

            <p xml:lang="arn">„Təfei ñi peñi em, ká mel amulu, akulai", pi chi domo. „Ká ayùi ñi amual təfa!"</p>

            <pb n="150"/>

            <p xml:lang="arn">¡„Chumafuyu?!" pi chi wentru.</p>

            <p xml:lang="arn">Ŋeñíkawi. Yemei ñi kawellu. Akuli ñi kawellu ruka meu.</p>

            <p xml:lang="arn">„Entumeŋe chilla".</p>

            <p xml:lang="arn">Shillawi.</p>

            <p xml:lang="arn">„Amukaimi ŋa te?", pi domo.</p>

            <p xml:lang="arn">„Amukaian", pi.</p>

            <p xml:lang="arn">„¡Bueno! ¿Wəñomeaimi chi ká amá?"</p>

            <p xml:lang="arn">„Tarde akutuan; ayùn ñi pichi pashiámeal".</p>

            <p xml:lang="arn">Prákawellwi.</p>

            <p xml:lang="arn">„Vamos compañero, amuyu, ñi Fáyutrewa".</p>

            <p xml:lang="arn">Amuiŋu.</p>

            <p xml:lang="arn" n="9"> Tarde akulai. Pun·i.... oración: Puerta meu witralei chi domo, awáitalei, cheu chi ñi kùpan ñi fillka.</p>

            <p xml:lang="arn">Pun·í. Kom pun· akulai. Wùn·i, akulai.</p>

            <p xml:lang="arn">„¡Oh, oh! ¿Káñamŋelai ŋa ... Ayùi ñi amual. Katrùtufuiñ, amukilŋe pifun. Féola ká nùŋei təfa", pi. „Akulai".</p>

            <p xml:lang="arn" n="10"> Ká ináyepui ilochekechi kúrewen meu, fei meu iná nùrəftəkuŋei. Puwí mai təfeichi wenu koyam məlechi fiejo meu. „E! Ayayá!", pi chi fùcha wenu. ¿Cheu miaukeimi? Cheu amuaimi, hijo!", pi.</p>


            <pb n="151"/>

            <p xml:lang="arn">Kintuken kùdau, pofre ŋen, kintuken patrón. ¿Nieafuimi kai kudau?</p>

            <p xml:lang="arn">„¡Bueno! Felékelleŋe, wəne naqtuchi!.... ¡Bueno! Entonces naqkawelluŋe mai. Pichi íkənuŋe eñum ko".</p>

            <p xml:lang="arn">Konpui puerta meu, señora nùrəftəkui.</p>

            <p xml:lang="arn">Entuchillai chi kawellu təfeichi fiejo, təkuŋei malal meu.</p>

            <p xml:lang="arn">„Mətrəmŋe mi trewa, hijo".</p>

            <p xml:lang="arn">„Bueno! Fayuwentru, Fayuwentru!</p>

            <p xml:lang="arn">Konpui chi trewa puerta meu. Ká nùrəftəkui chi fieja.</p>

            <p xml:lang="arn" n="9"> Fei meu pepui ñi peñi, ká mel amulu.</p>

            <p xml:lang="arn">„¡Ai ñi hermano! Eimi mi duam kùpan, inapaeimi. „Fei meu amui", piéimu kiñe domo; fei meu kùpan".</p>

            <p xml:lang="arn">„Fill antù mai nùrəftəkuŋen təfa. Awùŋen mai; peantùkelan. Eimi ká felepaiaimi. ¿Chumal kùpaimi? Awùŋerkeayu mai", pi.</p>

            <p xml:lang="arn">„Ai, Dios! Féola ¿chumayu ke?', pi.</p>

            <p xml:lang="arn" n="10"> Elfui seña inan amulu:</p>

            <p xml:lang="arn">„Ká kùyen·, peli ñi peñi, akutuan; penuli, akuan epu kùyen· meu", pifui.</p>

            <p xml:lang="arn">„Favor femen, fochəm, deuma awantalan kùdau meu: ká ñam-</p>


            <pb n="152"/>

            <p xml:lang="arn">laiaimi", pifui tichi fucha, fei piŋefui ñi fotəm.</p>

            <p xml:lang="arn">Akulai mai. Ká kùyen· ká akulai. Epu kùyen· ñamí ñi akunon:</p>

            <p xml:lang="arn" n="11"> Ká peñi: „Mira. taita", pifí ñi chau, „akulai mai ñi peñi; amui, akulai ŋa. ¡Bueno! ká inaian ñi peñi", pi.</p>

            <p xml:lang="arn">„¡Bueno! Amuaimi mai". „Peli ñi peñi, mariwe akuan; penuli ñi peñi, epu mari antù meu akuan".</p>

            <p xml:lang="arn" n="12"> Təfeichi kula antù amulu tarde ká puutui ti domo meu: ñi epu péñiwen ñi kure, fei meu puwí.</p>

            <p xml:lang="arn">"¡Caramba! Ñi fayu kawellu ñi fayu trewa, makuñ, chamall, trarùloŋko ká niekai.... Kiñei ñi ad".</p>

            <p xml:lang="arn">„Naqkawelluŋe, mai".</p>

            <p xml:lang="arn">Naqkawelluí.</p>

            <p xml:lang="arn">„Trəlke meu anùpaŋe".</p>

            <p xml:lang="arn">„Təfa mai iñche ñi peñi ñi kure ŋeperkei. ¡Bueno mai!". Anùpui.</p>

            <p xml:lang="arn">Tardei. Ŋətantui chi domo.</p>

            <p xml:lang="arn">„Iñche ñi fəta, pikatui.</p>

            <p xml:lang="arn">Fei deuma pun·í. Puwí ñi umautual.</p>

            <p xml:lang="arn">„Kudupaŋe".</p>

            <p xml:lang="arn">„Iñche ñi peñi ñi kure ŋeperkei təfa".</p>

            <pb n="153"/>

            <p xml:lang="arn">„Iñche ñi fəta“, piperkei təfachi domo.</p>

            <p xml:lang="arn">Iná kùtral umautui chi wentru.</p>

            <p xml:lang="arn" n="13"> Ká antù məletui. Liwen witratui chi wentru.</p>

            <p xml:lang="arn">„¡Caramba! Tichi mapu məná kùme mapu ŋei. Ayùn ñi amual, pashiámeal".</p>

            <p xml:lang="arn">„Siempre fei pikeimn, wəñómelaimn, ñámpukaimn".</p>

            <p xml:lang="arn">„¿Chumafuyu?"</p>

            <p xml:lang="arn">Yemei ñi kawellu. Feichi inan wentru wapowapo təfei. Ñi dəŋunon prakawelluí, amui.</p>

            <p xml:lang="arn" n="14"> Puwí chi wentru frujo meu, fruja meu.</p>

            <p xml:lang="arn">Wenu koyam məlei tichi fiejo, cheu chi ñi kúpan che awaitapefilu.</p>

            <p xml:lang="arn">„¡Ayayá, ayayá! ¿Cheu amuaimi, fotəm? ¿Cheu amuaimi?"</p>

            <p xml:lang="arn">„Mira, Señor, kintuken kùdau. Təfa mo kùpai ñi epu peñi. ¿Pelelafuen, Señor?</p>

            <p xml:lang="arn">„Nó, nó! Pelafiñ", pi tichi wentru, wenu maməll meu məlelu. „Espera, espera, hijo; wəné naqchi.</p>

            <p xml:lang="arn">Naqpai chi fieko, pənopatui mapu meu.</p>

            <p xml:lang="arn">„Naqkawelluŋe mai; pichí ípaŋe eñumko".</p>

            <p xml:lang="arn">„¡Caramba!", pi tichi inan wentru púulu. „¿Quién sabe? təfa meu məleperkei ñi epu peñi.</p>


            <pb n="154"/>

            <p xml:lang="arn">Trewa, trewa, trewa, Fayuwentru, Fayuwentru."</p>

            <p xml:lang="arn">Mùchai məten wùtróñkətyefi chi frujo, l·aŋəmfi. L·ai chi fiejo.</p>

            <p xml:lang="arn" n="15"> Nùlai ñi puerta chi señora. Fei meu tuáituai ñi kawellu təfachi wentru. Deumá l·aŋəmchei chi trewa, illkùnkəlei, mùrilkiawí, l·aŋəmchelu kam.</p>

            <p xml:lang="arn">Tripápai chi puerta meu chi señora.</p>

            <p xml:lang="arn">„¡Caramba! ... Təfachi señoTa ... təfa meu məlei ñi peñi... Fayuwentru! kùsh, kùsh, kùsh, kùshi!</p>

            <p xml:lang="arn">Mùchai məten ká nùpufí chi señora. "L·aŋəmi. L·ai señora. Ká ùtráfkətyefi ñi pollera, ñi kamisha, ken·ù ñi trawa wikərùi.</p>

            <p xml:lang="arn">Útrəfkəlei chi señora. Fei meu nùi kiñe kura tichi illkunkəlechi wentru, teifúnkətyefi ventana, puerta; fei meu:</p>

            <p xml:lang="arn">„¿Chumafuiyu?"</p>

            <p xml:lang="arn">Tripápai chi epu peñi ŋa.</p>

            <p xml:lang="arn">„Ai, chau eŋu, peñi, ¿fa mo məleimu?"</p>

            <p xml:lang="arn">„Fa mo məlepayu".</p>

            <p xml:lang="arn" n="16"> Tripaiŋn. Pataka che, piam, məlei, ŋərùlei che tichi ruka meu, ñi ilopeyel tichi frujo eŋu fruja.</p>

            <p xml:lang="arn">„Ai Dios, moŋeiñ mai. Eimi mi duam moŋerkeaiñ, taita.</p>

            <pb n="155"/>

            <p xml:lang="arn">Fentren chi fùchake motriñ, piam, fei iloŋekei. Iloŋei, fentren che kam ilopelu. Kiñe antú, epu antù, piam, durai chi ilo. Afí chi ilo, kaŋelu ká l·aŋəmŋei, ká motrilu.</p>

            <p xml:lang="arn">Kom, piam, tripaiŋn, moŋetuiŋn. Kom wellitui ruka. Keyù nieŋefui ñi iloŋeal eŋu, kom tripai.</p>

            <p xml:lang="arn">Afí.</p>


         
         
            <head xml:lang="spa">11. La suma causa</head>

            <note xml:lang="spa">Referido por Domingo Seg. Wenuñamko de Maŋolwe <lb/> (Misión de Panguipulli).</note>

            <p xml:lang="arn" n="1"> Fei meu, piam, məlei kiñe til·tíwin. Perpuéyeu kiñe wentru.</p>

            <p xml:lang="arn">„¿Chumimi ta feleimi?", piŋei ta tiltíwin.</p>

            <p xml:lang="arn">„Traŋliñ mai ta trokoléneu“, pi.</p>

            <p xml:lang="arn" n="2"> Fei meu ramtuŋei ta traŋliñ: „¿Chumam ta trokolfimi tiltíwin em, te traŋliñ?“</p>

            <p xml:lang="arn" n="3"> Fei meu ramtuŋei ta antù:</p>

            <pb n="156"/>

            <p xml:lang="arn">„Chumael ta lluwəmkefimi traŋliñ em, te antù?", piŋei ta antù.</p>

            <p xml:lang="arn">„Tromù mai tañi takukeéteu meu", pi.</p>

            <p xml:lang="arn" n="4"> Fei meu ramtutuŋei ta tromù:</p>

            <p xml:lang="arn">„¿Chumam ta takukefimi antù em, te tromu?"</p>

            <p xml:lang="arn">„Kùrəf mai tañi yeia wəlkeéteu meu", pi tromà?</p>

            <p xml:lang="arn" n="5"> Fei meu ramtutuŋei piku kùrùf:</p>

            <p xml:lang="arn">„¿Chumal yeiawəlkefimi ta tromù em, te piku kùrùf?, piŋei piku kùrùf.</p>

            <p xml:lang="arn">„Waiwen kùrùf tañi katrùtuéteu meu", pi.</p>

            <p xml:lang="arn" n="6"> Fei ramtuŋei waiwen kùrùf:</p>

            <p xml:lang="arn">„¿Chumaqel kam ta katrùtukefimi piku kùrùf em, te waiwen kùrùf?"</p>

            <p xml:lang="arn">„Wiŋka ruka ñi katrùtukeéteu meu", pi ta waiwen kùrùf.</p>

            <p xml:lang="arn" n="7"> „¿Chumam ta katrùtukefimi waiwen kùrùf em, te wiŋka ruka?", piŋei ta wiŋka ruka.</p>

            <p xml:lang="arn">„Dewù mai tañi wechodkeéteu meu", pi.</p>

            <p xml:lang="arn" n="8"> „Chumam ta wechodkefimi wiŋka ruka yem, te dewù?", piŋei ta dewù.</p>

            <p xml:lang="arn">„Ñarki tañi ilokeéteu meu", pi.</p>

            <p xml:lang="arn" n="9"> „¿Chumam ta ilokefimi dewù em, te narki?", piŋei narki.</p>

            <p xml:lang="arn">„Pichi maməll mai tañitrawawakeéteu meu", pi.</p>


            <pb n="157"/>

            <p xml:lang="arn" n="10"> „¿Chumam trawawəkefimi narki em, te maməll?“, piŋei ta maməll.</p>

            <p xml:lang="arn">„Kùtral mai tañi ləpəmkeéteu meu", pi.</p>

            <p xml:lang="arn" n="11"> „¿Chumam ta ləpəmkefimi maməll em, te kùtral?", piŋei kùtral.</p>

            <p xml:lang="arn">„Ko tañi choŋəmkeéteu meu", pi.</p>

            <p xml:lang="arn" n="12"> „¿Chumam ta choŋəmkefimi kùtral em, te ko?", piŋei ta ko.</p>

            <p xml:lang="arn">„Fùchá manshun· mai tañi pətokokeéteu meu", pi.</p>

            <p xml:lang="arn" n="13"> „Chumam ta pətokokefimi ta ko em, fùchá manshun·?" piŋei fùchá manshun·.</p>

            <p xml:lang="arn">„Pichi cuchillo mai tañi chùŋárùkeéteu meu", pi.</p>

            <p xml:lang="arn" n="14"> „¿Chumam ta chùŋárùkefimi fùchá manshu, pichi cuchillo?", piŋei cuchillo.</p>

            <p xml:lang="arn">„Llimeñ mai tañi yuŋəmkeéteu meu", pi.</p>

            <p xml:lang="arn" n="15"> „¿Chumam ta yuŋəmkefimi pichi cuchillo yem, tellimeñ?", piŋei llimeñ.</p>

            <p xml:lang="arn">„Ŋənechen mai tañi adkənuéteu", pi.</p>
         
      </body>
   </text>
</TEI>
