<?xml version="1.0" encoding="UTF-8"?>
<?xml-stylesheet type="text/xsl" href="../../../../../Applications/Oxygen%20XML%20Editor/frameworks/tei/xml/tei/stylesheet/profiles/local/html/scratch.xsl"?>
<?xml-stylesheet type="text/css" href="dark-theme.css"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Estudios Araucanos: materiales para el estudio de la lengua, la literatura, i las costumbres de los indios mapuche o araucanos : diálogos en cuatro dialectos, cuentos populares, narraciones históricas i descriptivas i cartas de los indios en la lengua mapuche<lb/>I Viaje al País de los Manzaneros</title>
            <author>Rodolfo Lenz</author>
         </titleStmt>
         <editionStmt>
            <edition>
               <date>1895-1898 (elicited 1894)</date>
               <name>Santiago de Chile, Imprenta Cervantes </name>
            </edition>
         </editionStmt>
         <publicationStmt>
            <publisher>Anales de la Universidad de Chile</publisher>
         </publicationStmt>
         <seriesStmt>
            <p>Tomo XCVII</p>
         </seriesStmt>
         <sourceDesc>
            <ab>Ethnographic texts</ab>
            <ab>DIALECT: Huilliche</ab>
            <ab>INFORMANT: Domingo Quintuprai</ab>
            <ab>TRANSCRIBER: Rodolfo Lenz</ab>
            <ab>LOCATION: Osorno (place of birth/residence of informant)</ab>
         </sourceDesc>
      </fileDesc>
      <encodingDesc>
         <projectDesc>
            <p> Corpus of Historical Mapudungun </p>
         </projectDesc>
         <samplingDecl>
            <p>TEXT OCR AND CORRETIONS: Belén Villena and Team </p>
            <p>https://benmolineaux.github.io/bookshelf/</p>
         </samplingDecl>
      </encodingDesc>
      <revisionDesc>
         <listChange>
            <change>
               <p>ADDITIONAL FORMATTING: Benjamin Molineaux</p>
               <date/>
            </change>
         </listChange>
      </revisionDesc>
   </teiHeader>
   <text>
      <body>

<p xml:lang="arn" n="1"> Kíñechi mai  miáumen waizǘf mápu ; yen mai epu kárqa  pülku awardiénte. 

Amóyen küla wént’u; epu kárqa ma-yén , épu kaweʎu ka-yen: épu nel  kawéʎu ka-yén.
Kiñe ántə yei chi yewǘn chi épu kawéʎu, kântə-mo chíʎaŋei chi nel kawéʎu; təkulélŋei yewǘn.</p>

<p xml:lang="arn" n="2"> Fémŋechi mai amóyen; t’iutupǘyen cheu məlen ko; feimu mai kachu -tupüiyen kaweʎu s’aŋi ántə. 

Inchen ka wülpúz-tupüyen; küme ipuyen; yen kaweʎu küme kachutupüi. 

Feimo mai newenŋi yen kaweʎu. </p>

<p xml:lang="arn" n="3"> Chiʎa kaweʎuyin, amoputuyin mai; fei t’afuyan mayen naq kaweʎüin; feimu mai wünmayen . 

Wülé-mo chiʎa kaweʎuin, ámopútuyen. </p>

<p xml:lang="arn" n="4"> Pouyen kiñe leufu mo; maziao  wit’unŋei chi Ieufu. 
Entuchiʎain kaweʎu; fus’itu noyen chi leufu-mo; wit’ayen  yewün; nontumien kiñe kétu. 
Káŋelu ka yepayen. 
Chi nel kaweʎu ŋiyántəkuŋe; s’aŋin leufu wüñiói ; yeqeu chi wit’un. 

Yen yewün küme nol’ien. 
Maziao kuniuwünŋei  chi leufu; maziao wuit’ui chi leufu. 
Iñam niei fucha ke paŋkúntu ; liqi chi leufu, lichi waka məŋei. 

Wal’  nopayen chi leufu-mo, iepayen nel’ kaweʎu; wit’atu nolíen kaweʎui chi leufu mo. 
Piʎanléufu  piŋey təfi chi leufu. 
Pewenche kaweʎu maziao küme leufu-mo. </p>

<p xml:lang="arn" n="5"> Ka kiñe leufu məlei; feimu mai ka noyen. 
Ka lɐ´kan ŋei chi leufu; ka femŋechi niei chi kus’antu; ka femŋei ni wit’unŋen. 
Kums’ɒ´ŋi  piŋey chi leufu. 
Feimu qüshfí  kiñe shiwén. 
Epe t’ipafúi kapəle leufu; feimu naqi chi mula; wüt’unaqi chi mula; waʎ wüt’ai chi mula; fei chi wént’u chi qüshfílu pənüntəkúi  pu istipu. 

Lazuŋei chi mula; wit’anoi  pəchouüi  chi mula. 
Kiñepəle s’upalái chi chiʎa; feimu wüt’aŋi noi chi mula. 
Nɐ´lkənolái ni istipo; feimu mai moŋí chi went’u. 
Fei epe ŋemafui: “Kuñifalŋen-mo miauen fachi s’üpü-mo; epe mai lafun”. </p>

<p xml:lang="arn" n="6"> Feimu mai kiñe lelfün-mo tripayen; pouyen. 
Feimo entu-chiʎauyen; ñipumúi chi went’u. 
Kíñe ántə s’ul’payen feimo.</p>

<p xml:lang="arn" n="7"> Wülé-mo chiʎa kaweʎutuyen; amoyen, pouien ka leufu-mo. 
Ka éntu–chiʎautuyen. 
Fortúna mai küme wenu ŋefúi; feimo nontuwutuyen. 
Küme noyen təfichi leufu-mo; Wenteleufü   píŋi təfichi leufu. </p>

<p xml:lang="arn" n="8"> Amoputuyen mai; pərayin chi kordiʎera. 
Feimu pouin chi Waño-mo; as’eŋi mai təvichi ko  . 
Feimo mɐnietupúyen ; mɐnietulu inchen amoputuyen. </p>

<p xml:lang="arn" n="9"> Pepofiyen chi Ut’énl’á : təkulelpəfiyen mámel’ . 
Fil’ went’u s’umi feimo, təkupəkai mamel’, kǘme s’üpü ñi naqám. 
“¡Legkezuamen , châo! ¡küme rǘpu mai inan, châo! ¡chen chi mai ni t’okiel, təfamo mapuŋeimi, châo! ¡kǘntolái  mai ni kaweʎu, châo! ¡l’il’-mo üt’üftukula ni kaweʎû! ¡küme s’ǘpu mai inân!”.
</p>

<p xml:lang="arn" n="10"> Eifachi epu-ent’u amoi konpukem, pukemtual’u waizǘfmapu; feimo il’künmaiŋu. 

Kiñe təfachi s’aŋin kordiʎera-mo, feimo l’ai. 
Chi kumpan amopüi; epe t’ipafui chi küme mapu-mo; epe s’uméfui chi pu kordiʎera. 
Ka pichi amol’e, kenzave l’apái lafúi. 

Feimo ka l’ai tichi went’u. 
Ka təkul’el’-ŋəpüki mamel’. </p>

<p xml:lang="arn" n="11"> Ka t’ipan-mo amoi fachi ka ke pu-ent’u. 
Feimo pepoufi chil’a; anül’ei chi l’a, ñi makun nün pərami pu fus’i; wüshkolefui; koyutui  fus’in təkuniefi chi monton mamel’; ket’al t’okipaifi mai chi mamel’; küimil’u fei fil’ femfemŋí. 

Ñeʎemfi  chi mamel’, üyümal’u  ni ket’al t’okiwüpáyi mai. 
Peŋi təfi mai chi l’a, feimu təkul’el’ŋepüi chi mamel’; fil’ went’u s’uŋi, winkaŋe pe ka təkupüi mamel’; ini no fem ŋen s’umepukelai . </p>

<p xml:lang="arn" n="12"> Fei chi-ántə wechulien  chi kordiʎera. 
Feimu wünmayen. 
Məles’ki kiñe Pewinkantue; pefiyen mai. 

S’aŋin-mo maziao bonito püipüi pəlei. 
S’üpüi tichi pu went’u ni miaupayem kimál’un ni l’əŋénchi ni moŋenchi. 
Púipúi kantuyen; wal’ iaufiyen inchen kiñe namun-mo. 
T’ef kəyauuyen , kiñe namun-mo. 
Melin s’upayen moŋecheŋelu; feichi moŋecheŋenolu kiñen s’upai, üt’üvnaqi . 
Nüwaltun piŋei pewinkantue mai təfí . </p>

<p xml:lang="arn" n="13"> Wüle-mo chiʎa kaweʎu, s’umien təfichi pu kordiʎera-mo; pouien; Nóntúe piŋei mai tivichi lafken; epe kat’ünŋefui təfichi lafken; niei chi pichün s’üpai, cheu chi nopayen ; feimu mai noyen füta ke lelfün. </p>

<p xml:lang="arn" n="14"> Fachi nopa maziao məli manzano; kenzabe tunten fas’il pülku zewâfui. 

Maziao məlei chi wel’tantu. 
Maziao fɐ´nni təvichi weltantu, mishki  kai maziao məlei, il’el’ mishki. 

Zeuma məlei che, nopa məlei che, nomeka məlei che . 
Allü məlei kel’yen , zeuma məlei künipaye; maziao küme mapu. 
Maziao kuʎín mot’i. 
Amoyen; pouien. Wechuwewɒ´n piŋei chi mapu . </p>

<p xml:lang="arn" n="15"> Məleifui kiñe fücha, Tus’eupan  piŋefui; feimu maziao məlefui wel’tantu. 
Feimo poulu inchen: "üshketu pamən, maʎé”, piŋiyen . 
“Afumən ilo”. 
Mal’utul’ŋien  ilon kaweʎu; wiŋkɐ´l kawe ʎu; kɐla kat’ün munai chi t’oko-mo . </p>

<p xml:lang="arn" n="16"> Domingo: “Marimari , chao maʎê. ¿Kəmelei mi piuke, moŋimi təfa, maʎê?”. 

Tureupan: "kiñe küme zuamo moŋenkâ. 
Kiñe ke antə naq kəʎ’enwan , fil t’ipantu mai ŋəmalan”. 
Domingo: “¿Komütufimi  pu fochüm mai?”. 
Tureupan: “Komütufin küme ke loŋko, küme ke kona; feimo mai kiñe no zuam kechi moŋen. 
Küme komutufin alê, komutufin antɐ̬.

Wǘnmapaaimi, maʎê; wünmanentuüpaaimi. 
Kəpalen ma chi kaweʎu; pichi pərakaweʎuan. 
Ñi wüt’an ka ke kəpalelpe kaweʎu ni chiʎayá. 
Ñomomalu  kiñe auka kapun  ñi cheskúi . 
Fei mai pichi komütumean, miauwl’an ñi wüt’an. 
Kaŋe shuwamtu miauwai”. </p>

<p xml:lang="arn" n="17"> Feimu mai ŋəʎ’ümŋei  chi yewa; konpai təfichi auka kapun; lazuŋei mai. 
Ñelai mal’al’, koral ŋelai; feimo femŋen lazuŋei. 
Waitukefui chi yewa, pecha -miauwi, walnieqeu chi pu went’u. 
Kiñe repente lázuŋi mai chi auka kapun. 

Təkul’el’ŋi epu lazu. 
Ñet’ünŋei , futanma, futamot’in. 

Maziao mai niei təfichi went’u ayüi ñi pərayafiel təfichi kaweʎu. 
Ükel’kəoŋéi  kiñe fücha waiyun-mu, anünuayun. 
Feimo ükel’ŋéi, təkul’el’ŋei vozal’; ŋətzan  kavrestu ükel’ŋei. </p>

<p xml:lang="arn" n="18"> Wülé-mo chiʎaŋéi; təfichi ʎ’ɐkaŋei ni l’aya. 
“Chiʎaŋel’e fá l’aqái; maziao wezan kəlei . 
Wülé küméi ñi chiʎaŋen-mo”. 
Femkənoŋei. 
Wüle-mo nüt’amŋei pu kona: “Chiʎa-kaweʎu-alu Kochekaniʎa, pəralu kiñe auka kapun fachi ántə mai”. 

Feimu al’kǘi chi pu went’u; fil’amoiŋn, keʎ’u pu mal’qen amói, pichi ke tze amoi komütualu; maziao afkətuŋéi  mai.
</p>

<p xml:lang="arn" n="19"> “¿ʎ’əka pelafi  mai ñi pərayafiel təfichi auka kapun mai təfichi went’u?”
“L’əkalái tichi went’u”. 
Ñəl’i  chi tze, moŋko chi tze. 
Maneáŋi, üt’ufnakümŋéi , epu namun məten pichü wut’alei. 

Feimu s’umi chi zincha minu pue kaweʎu; füyemŋi chi zincha. </p>

<p xml:lang="arn" n="20"> Petu pepiwüi, feipi chi went’u: “Üt’üfnaqli təkul’el’afin is’puela fachi kuʎín; üt’üfnaqli fütâfkətun”. </p>

<p xml:lang="arn" n="21"> S’aniŋn chi went’u, pu mal’qen kai, wüpul’, tupu, t’apelwe  ofishá, t’ipantu waká, auka yéwa. 

Apoztái chi pu went’u auka kapun, pichi ke potro, manzu kaweʎu; apoztaiŋn izpuela plata, ʎ’ochokon, was’il istipu; apoztaiŋn estrivera plata, keʎ’u chiʎa, plata s’əkulŋei  chi chiʎa; s’ani chi pu went’u, apoztaiŋn. </p>

<p xml:lang="arn" n="22"> Zeuma zeukəlei chi apuezta; t’al’i loŋko pañu-mo Kochekaniʎa pəralu ñi kaweʎu: “¡Yafülwüŋe , Kochekaniʎa!

L’əkalaimi, Kochekañiʎa; zeuma zeuwi chi apuezta; ¡zeuma zeuwi!" piŋei, nüt’amŋei. </p>

<p xml:lang="arn" n="23"> S’it’o kənoŋei chi kaweʎu kiñe winka, kiñe che. 
Prai mai. 
Wüt’üfkəlefui chi kaweʎu, prai Kochekaniʎa. 
Takunienmaŋei ñi áŋe chi kaweʎu. 
Cuando pərai nentun maŋéi ñi makun; makun-mo t’akulefui chi áŋe kaweʎu. 

Nel’kənoŋéi. 
Nüi ni s’ienda Kochekaniʎa, ni kavreztu kai. 
Nel’kənuŋéi, wüt’ai chi kaweʎu, pəchoui awü  mai chi kaweʎu; manküfui chi kaweʎu; nakəmi ni loŋko pu tue təfichi kaweʎu, wüt’apərai təfichi kaweʎu, epu namuntu wüt’apərai. </p>

<p xml:lang="arn" n="24"> Miauki Kochekaniʎa ; wüt’üfnaqlai Kochekaniʎa. 
Mənai  məten amoi kiñe kuara Kochekaniʎa. 
Qünatuŋefui  mai Kochekaniʎa. 
Kiñe pəle wüt’an təkuméi  ni kaweʎu Kochekaniʎa. 
Wüt’apərai chi kaweʎu, üt’üfnaqlai Kochekaniʎa; miaukei mai Kochekaniʎâ. 

Petuwimanaküm  kai Kochekaniʎâ.
Petu mai t’uyukai Kochekaniʎâ, petu at’ulkai ni kaweʎu Kochekaniʎâ. 

“Inche mai ni kaweʎu təfa”, piki Kochekaniʎâ. 
Amoi mai, kat’ütuŋeméi; waʎ’akui mai Kochekaniʎâ cheu ni pəramom Kochekaniʎâ. 
Akui mai, kalopi. 
At’un akuli ni kaweʎu Kochekaniʎâ. </p>

<p xml:lang="arn" n="25"> Məñetuma  ko-mo məŋéi  tichi kaweʎu ñi fenten ni t’üfün; l’üiküi  ni t’üf tichi kaweʎu. 
Wal’ükel’ŋei chi kaweʎu; ükel’ŋetúi təfichi kaweʎu. 
Ilai təfichi kaweʎu epu pun; l’ai; el’uŋelai kachu. 
Wal’ chiʎ’aŋei petu ni inon kachu, yom ñi pəchouenowam . 

Wal’ pəráŋi epu pun-mo. 

Newen ŋewelai, l’iwe ŋewelai; pəchouwülai, s’ul’wüi chi kaweʎu. 
Ka pichü mətén chiʎ’aŋei, miauel’ŋei, aul’a el’uŋei kachu. 

Aula kachutul’u, wül’e mo ka chiʎaŋe kai.
 
Kim-tzei, zeumafin kimfi chi tze. 

Kuñewǘi , máŋzui, chen piwelai , chenasniewelai . 
Afí mai züŋunai. </p>

<p xml:lang="arn" n="26"> Amon epu antə-mo. 
Wal’ karqauen, chiʎa kaweʎutun, chaʎ’itun, amopün, pouen, Paiʎakanniu -mo powen; ka loŋkó-mo powen. 
Feimu mai pemefin təfichi pu qülmen.
Məlefu pu kazike, loŋkó. </p>

<p xml:lang="arn" n="27"> Feimo küme züŋúŋen, t’üyuŋén, pouen chi kazike-mo. 
Nüt’amŋéi chi loŋko: “t’afmefimn wüt’án. 

Küme wüt’an ŋen chi, wesha wüt’an ŋen chi.  
Küme wǘtan ŋele, konpape; weza wüt’an ŋele, münai nüt’amoan pu kona”. 

Domingo: “Kəpalan chenzuŋu; pemefichi ni pu qülmen, ñi loŋko; kümele pele mai ta küme poan, pin mai kəpan-mo, ñi akun-mo. 
Kümelele ñi pu loŋko t’üyuan”. </p>

<p xml:lang="arn" n="28"> Wüt’alái chi lóŋko. 
Nüt’amŋei: “Küpai wüt’an” piŋei. 

Feimo mandái küla más’i mozeton, moŋko pərai ni kaweʎu eŋən.
T’afmeno eŋən chi pu kóna. </p>

<p xml:lang="arn" n="29"> Los Mensajeros: “¡Marimari peñî!, ¡wüt’ân!; wes’kəpaiéno  ñi lóŋko. 

“Konpape mai ñi wüt’an, kǘme mai akuni wüt’án”. 
Naq-kaweʎuŋe, nai; “təfamo konpape”, piéimo loŋko.  
“¡T’əlke  moániüpáŋe, wut’ân!”. </p>

<p xml:lang="arn" n="30"> El Cacique: “Marimári, fochüm; ¿tumten antə məleimi pəra kaweʎun? 

¿Kumé inapafími rüpü?”. 
Domingo: “Küme inapan kâ”. 
El Cacique: “¿Ñelai, inautun?”.
Domingo: Ñelai, maʎe châo, ŋelai inautun, ñi chao maʎé”. 
El Cacique: “¿Kümelekaimi , maʎê?”. 
Domingo: “Kümelen kâ. 
¿Nielafimi chenzüŋu təfâ?”.
El Cacique: “Ñelai; nielan kâ”. 
Kümes’ki mai ni felepəran; məlei pu füchâ, məlei pu kurê, məlei pichi ke fuüʎ’ ; məlei pu maʎé; lukú-mo t’ analéi  pichi wüʎ’; tafunaqi, naqkəʎenuanŋei.

Feimu mai chuməl antə, kümelenon-mo, ŋemautún. 
Məlei moŋepelu; məlenolmo inautun, küme kechi komütuŋei antə, álle. 

Kiñe küme zuam-mo komütuŋéi antə, allê. </p>

<p xml:lang="arn" n="31"> Fil’ pu loŋko : məlei mai ñi Sháiweke, məlei ñi Wiŋkawál, məlei mai Paiʎakán ñi fochüm, Foiqel piŋei. 

Fei mai kimnieno pu loŋkoʎemai. 

Küme went’uŋen, wesha went’uŋelan; wesha went’uŋefuli, komütuleafu no pu loŋko. </p>

<p xml:lang="arn" n="32"> Feimo mai pefin ñi pu loŋko, füt’a nüt’am-mo peñiewükiyen. 

Küme ke loŋko; kiñe küme kuʎin t’ananai, küme kuʎin; ilotuyal nówiʎu, küme auka . </p>

<p xml:lang="arn" n="33"> Feimo mai koyautuleyen. 
El Cacique: "Pu lóŋkô; küme ke qülmen, ke pu kona, yafülwüqáimən; wesha züŋu konpale, küme s’aki zuaməm  ni pu kona. 
Ñəlamtunien  ŋai pu kona, chem züŋu niekelepe. 
Kut’an loŋkokélefipe pu loŋko. 
Wesha züŋu kintulai pu kona. 
Küme ke nüt’am-mo konkelai  pu kona.
 
Wesha nut’am-mo nüt’amkatulai pu kure, ni nüt’am-mo melékei wesha züŋu.
 
Winka züŋu kónpalé, t’afnewenafien  mai pu winka; kishu mai t’okiai chao dios, t’okiai wekufü pu ŋén mapu; t’analelai mapu; fiʎ’ mapu məlei chao dios, ka fe(m)məlei wekufü. 

Weuŋel’ien , feimu mai cheu pisiayün mo winka. 
Fenten məlei pu kona; məlei ni Winkawal, fenten kóna niéi; məlei ni Foiqel, ka fenten kona niéi; məlai ni Antülqen, füta qülmen; kəta kalniei ni pu loŋko. 
Felei ni Shaiweke, ka fem niei ñi pu kona; məlei Kárna, ka fem niéi ni pu kona. 

Məlei loŋko Inakayal, ka fem niei ni pu kona. 
Feimu ma-yafüluke pu loŋko, fenten chi kona məlei. 
Lükalafien winka”.</p>

<p xml:lang="arn" n="34"> Domingo: “Maʎê, kiñe chas’u winka pülku təfí, maʎê. 
T’aqelén , maʎê. 
¿Pu kona nieimi, maʎê?”. 
El Cacique: “Nien ka, maʎên; felei ta pu kona; fenten kona”. 
Domingo: “Fei üs’ke, mai, maʎê; nies’kimi mai pu kona, maʎé. 
Ka kiñe charu winka pülku, maʎé. 
KuFa ñi ka kiñe charu winka pülku , maʎê. 
T’apünnolmi  pu kona, t’uyun t’ipalafui; t’afle chi pu kona fül-mo, t’uyun t’ipai”. 

El Cacique: “Kümei mai ñi femfiel, maʎé; t’üyun mai mi akul-mo”. </p>

<p xml:lang="arn" n="35"> Feimo akui chi pu kona; ŋəimúiŋən, kiñe munauen. 
Kəpal’ŋi mai chi rüŋi ; fei chi pu rüŋi ŋəʎíŋən , t’afúiŋən. </p>

<p xml:lang="arn" n="36"> Tuŋi chi pipa, kiñe pipa. 
Entuŋéi chi pül’ku pipa, kiñe t’oko-mo. 

Chi l’oŋko məléi, feimo pu kona wal’ kəl’ei; təfichi s’üŋi ŋet’ülei. </p>

<p xml:lang="arn" n="37"> Feimo koyautuiŋən : “¡Fərenen mai, châo! Kiñe charu putual inche, winka pülku pətualu inche, küme mai t’ipape ŋoʎin . 
T’uyuán küme t’ipalé ŋoʎin. 
Fərenen mai chao dioz, frenen mai wekufü, che pər entuán  winka pul’ku: “¡po alué, efkətuáimən, po alué! kümelkaimən pu fochüm; kümelkaimn’; ŋekelepe kewan; kuchiʎu nəláfimn ; pu domo, kewatuláimn. 

Küme t’ipape ŋoʎín; küme t’ipai ŋoʎin ŋenole kewatun; t’uyuayen pu kona, pu domo. 

Tze pülnakəmaiyen , afimaiyen züŋuwün”. 
Pichü ketu wüt’unákemi  ni pül’ku eŋn. </p>

<p xml:lang="arn" n="38"> Petulei zeukəlei chi korü  ilón; anünaiŋn. 
S’upaŋel  kəl’efuiiŋn; afi chi nüt’am; af-tzepül’nakemien . 

Anünaiŋn pu chaku wipuül’ . 
Amoi mai moŋko chi che; anüi chi chaq: pu fücha chaq  anüi; pu we che weichuntu  anüi. 
Maŋetúi, remoŋko maŋetui . 

S’ul’el’ŋepai ni korü eŋn; anül’u eŋn fil’  kiñe t’oku mo i chi epu went’u; s’e femŋechi repu ke i kiñe t’oku-mo. 

T’af s’uŋaiŋn; wema af ilotuiŋn; entuŋetui chi t’oku. </p>

<p xml:lang="arn" n="39"> Amoi chi pul’ku, s’e t’okomo. 

Maziao kul’kafi  chi pul’ku eŋn, ko məŋechi. 
Petu ñi s’upanon ka kiñe chi t’oko chi maŋeñ-mo , ŋoʎíŋn mai.

Chi loŋko ni pu kona eputu t’ápəmí, yom s’ulai. 
S’aŋí nakəmí ni pipa, zeuma ŋoʎí chi pu kona. 
Məlewelai, anül’e welai ni pu t’akuwéŋn.
 
Wüt’aiŋn, ŋoʎilu eŋn. 
Wimi ni zeua ni pütu nieya chi pülku. </p>

<p xml:lang="arn" n="40"> Aulâkui ni loŋko-mo eŋn: “Fentelen melí l’imité ”. 
“Meli l’imité-mo nien kiñe auka kapun”.

“Ya, fenteliaimi”. 
S’ul’el’ŋepai meli l’imité; t’uyui mai chi kona. 
“Inche ka fentelen; ka kiñe kus’e waka; ¿mufi  foteʎa  fəreneam?”. 

“Kechu voteʎa”. 
“Feimo ¡mai lapé!”.
S’ul’el’ŋepai mai, ka t’uyǘi chi pu went’u.
“Inche ka epu voteʎa kiñe t’ipantu”. </p>

<p xml:lang="arn" n="41"> Femŋechi amokai ni venden; chi loŋko ŋoʎilai. 
Fendekai məten; s’uliekai məten. 

Ka kona-akui, ka kiñe kus’e waka; kaŋilai  chi loŋko ka kiñe ñom kaweʎu, kiñe palâu. 
T’ipantu ke waka kəla ke voteʎa-mo.
Ñiʎaniekai chi loŋko; kənol’ ni estrivera empeña. 
Wəŋelwe kopas’ wənelwe, t’aritue  plata empeña. 
Akuli ni kuʎin eŋn, entutui ni empeña, ¡kishu ni pütu mom eŋn! </p>

<p xml:lang="arn" n="42"> Feimo mai el’kai təfichi loŋko. 

Kishu mai ni putuyal təfichi loŋko, ayüfi chi küme went’u. 
“Inche mai keʎuen ŋoʎikəloyan; pichü el’kunien winka pülku pu wüt’ani miaul’el’. 
Afŋoʎi ni pu kona; küme t’ipai ni ŋoʎin ni pu kona. 

Feimo mai t’uyunkəlen, ŋenolmo chenzuŋu; ŋelai kewatun. 
Kiñe ke mo nüi kuchiʎu, məlei kewatun, aʎ’fülwüiŋn , laŋəmuiŋn. 
Femŋelai fachi ŋoʎin t’ipai”.</p>

<p xml:lang="arn" n="43"> Kiñe weche ántə  anülei ni qülmen chaq təfichi loŋko; nüt’am kaleiŋu, ayüwúiŋu. 
Kiñe voteʎa s’ul’el’ŋepai təfi qülmen, petu ni t’antunon ñi voteʎa, ŋoʎi, pərukei  mai. </p>

<p xml:lang="arn" n="44"> “Moŋelen mo ni piuke putun mai winka pülkû .
¡Chem mai ni ŋəneeteu  moŋen təvachi mapu-mô! 
Kishu mai dioz chao ni t’okiel-mo, moŋelei ñi piuke. 
Chenchi wekufü ni t’okiel-mô, kiñe chenchi ñi t’okiel-mô, komutufin weche ántə; komutufin mai allê. 

Nielan mai chenzüŋu”. </p>

<p xml:lang="arn" n="45"> Akui chi kuʎi, fil’ venden; niewelai ni vendeal. 

Ka-antə-mo akulelŋen ñi kuʎin nünakulelŋen kiñe palao, mánkos’ kənon. 
Epu kus’e waka ka el’uŋen, ka kiñe toru palomo ka eluŋen; kəla t’ipantu, ka kiñe t’ipantu toro, ka wuʎe qanzu, ka kiñe vlaŋku; pilon pótoro, fententu ñi pülku-mo kuʎin. 

Yemen kiñe eraje. </p>

<p xml:lang="arn" n="46"> Aula ni kazike fei el’ueno kiñe yewa: “Təfa mai yetoaimi, maʎé”, pieno; ka kiñe manzu vlaŋku: “Ka təfa kai, maʎe”. 

“T’aqelen mai, maʎe; ka kiñe” kus’ü pichi potro; “ka təfa yeqaimi, maʎe. 
Kümi mai ni konəmpafiel ”. 

"Qrazia mai, maʎé”.
"Chenu wekufü t’okielmo küme poutuaimi mai mi mapu-mo, maʎé”. 
“T’uyun mai, maʎé, niakul-mo”. 
Ñiülmetuyaimo  pu kona; nontumeaimo leufú-mo”.
“¿Wes’aŋe léufü, maʎé?”. 
"I che kei təfachi léufu, maʎé. 
Küme kona eluyaimi, t’aŋi-mo nontuŋeyaimi. 
lnche-kai amoan, maʎe; komutunieman mi küme nonchi”.  </p>

<p xml:lang="arn" n="47"> Amopatun inche, nome leufu-mo nopatun inche, t’uyun mai. 
Komutueno ni wüt’an-ŋiyəm, chi loŋko. “Moŋeche ŋeliu pewayu, maʎé”.

Mandai ni epu weche, ŋəʎemi ni kuʎin eŋn. 
Kəpatuyen ka keieu-mo, t’ipai təfichi kuʎin, kimulaiŋn. </p>

<p xml:lang="arn" n="48"> Feimo kumpañwəlaiŋn. 
Wəzauwəkaiŋn. 
Kəzoutuyen nopaleufu. 
Tunten tuwülayen; umaqlayen feichi pun. 
“Kenzave inaŋepayen”, piyen, umaqlayen. 
Wüni, fiʎ’ niekaiñ kuʎ’in, ükel’ifiyen kai, umaqlayen. 
Entuchiʎ’aŋelai chi kaweʎu. 
“Mal’oŋel’ien, zal’tiaŋepalien, nüt’amawɐñoan.
Nüt’amafin chi loŋko. 
“Femŋe mai ni inaŋen, zalteaŋen”, piafi chi loŋko. 
Umaqlayen; kiñe went’u umaqpe, epu pel’olai , umaqnoam wenu kaweʎu məlei. 
Ñaŋəmkel’ien  təfachi kuʎin wet’ipai. </p>

<p xml:lang="arn" n="49"> Küme wɐnmal’ien kiñe no zuamayen. 

Wünmayen; amoyen.
Fiʎ’ kəle kai chi kuʎ’in; t’uyuyen.

L’əkaniefiyen təfichi pu went’u, pu ŋen mapu. 
Fenten aukaŋiŋn. </p>

<p xml:lang="arn" n="50"> Kəpáyen mai, chen mo tu zuamlayen; küme inapafien s’üpu. 
Akuyen ka leufu; feimu umaqiyen. 
Ükel’fiyen təfichi kuʎ’in; ka kiñe went’u wenu kaweʎu məli, umaqlai. 
Inche kai úmaqlán. 
Ñi chiʎ’an kaweʎu, anülechi, t’ekanaqen  kiñe chaku-mo anünakəmüən umaqnoam. 
Entun ñi freno, ni kachutuam ñi kaweʎu.

Chi kavreztu pərontəkufin  pu tzaŋ ñi l’üpuiateu, inche ni pel’omiateu umaqnoam. 
S’aŋipun wel’u pərai kaweʎu ka went’u.

Təfichi wenu kaweʎu, məleumaq. 

“Wel’u  pichi umaqŋe, chi kaŋel’u wel’u pəs’ani ni kaweʎu, komutupail’u təfichi kuʎin ñamnoam ”.
Wɐ´nmayen mai, pichi ke ŋoʎin femleyen; kəzoutu rupai went’u; kəzoutu rupanolé məlelafui chen-no; kuizaŋi fiʎ’ niei kai ta ché. </p>

<p xml:lang="arn" n="51"> Amopakien mai, kake qülmen mo s’upayen; kat’ükonpayen . 
“Nüt’ampafichi mai ñi peñi. 
Wəñomen cheu ni loŋko-mo nut’ampafichi mai ni wənüi ñi kimniateu s’üpu piŋei kamə. 
Fei s’it’o inaŋelai məlen mo pu wenüi.

Femŋen mai ni wɐñomen, pipafichi mai ñi wenüi. 
“Kəmelele ni wenüi t’uyuan mai, femŋi ni wəñomen mai”, pipafichi mai ni wenüi kimtəkunieyano mai ñi wenüi, pi zoamən; feimo mai kat’ü konpan. 

“T’ekakenoafun  tañi küme wenüi; s’it’o inaŋelai kiñe s’üpu məlen mo kiñe wenüi”. 
“Kəmeʎ’oeno, kümes’kimi, küme wəñon; küme pəʎ’iyamo , küme pəʎikei tze. 

Fem üs’kimi mai kiñe t’uyunmo, wəñoimi, feimo mai peniepatuen; inche kai t’uyun ka mi kəme wəñon-mo. 
Kiñe antə mai kaŋe shuamtu payan, pekatul’ia mapu ”.</p>

      </body>
   </text>
</TEI>
