<?xml version="1.0" encoding="UTF-8"?>
<?xml-stylesheet type="text/xsl" href="../../../../../Applications/Oxygen%20XML%20Editor/frameworks/tei/xml/tei/stylesheet/profiles/local/html/scratch.xsl"?>
<?xml-stylesheet type="text/css" href="dark-theme.css"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Lecturas Araucanas (Narraciones, Costumbres, Cuentos, Canciones, etc.): Relaciones Modernas</title>
            <author>Félix José de Augusta</author>
         </titleStmt>
         <editionStmt>
            <edition>
               <date>1910</date>
               <name>Valdiva, Imprenta de la Prefectura Apostólica</name>
            </edition>
         </editionStmt>
         <publicationStmt>
            <publisher/>
         </publicationStmt>
         <seriesStmt>
            <p/>
         </seriesStmt>
         <sourceDesc>
            <ab>Ethnographic Texts</ab>
            <ab>DIALECT: Lafkenche?</ab>
            <ab>INFORMANT: José Francisco Kolùñ (and others)</ab>
            <ab>TRANSCRIBER: Fray Félix José de Augusta</ab>
         </sourceDesc>
      </fileDesc>
      <encodingDesc>
         <projectDesc>
            <p> Corpus of Historical Mapudungun </p>
         </projectDesc>
         <samplingDecl>
            <p>ORIGINAL DOCUMENT: Biblioteca Nacional de Chile id: 96049</p>
            <p>DOCUMENT SCAN: Memoria Chilena (MC0033389) http://www.memoriachilena.cl/602/w3-article-9601.html</p>
            <p>TEXT OCR: Google Cloud Vision (using DH Dashboard, developed by Bryan Tarpley at the
               Center for Digital Humanities Research here at Texas A&amp;M University.) </p>
            <p>https://benmolineaux.github.io/bookshelf/</p>
         </samplingDecl>
      </encodingDesc>
      <revisionDesc>
         <listChange>
            <change>
               <p>OCR CORRECTIONS: Benjamin Molineaux</p>
               <date/>
            </change>
         </listChange>
      </revisionDesc>
   </teiHeader>
   <text>
      <body>
         <pb n="3"/>
<pb n="51"/>

<head xml:lang="spa" n="1"> Impresiones que el ciego José Francisco Kolùñ
llevó de la Misión, manifestadas en una conversación
habida con sus padres, de regreso á su casa.<lb/>A. Conversación con la madre.</head>

<p xml:lang="arn" n="1"> „Kiñe akucha regaláneu
Padre", pin iñche.</p>

<p xml:lang="arn">„¡¿Ñi ŋillatuletéuchi akucha
Padre meu?!" piéneu tañi ñuke.</p>

<p xml:lang="arn">„Təfa yefalelpáimeu kiñe akucha Padre", pifiñ tañi ñuke.</p>

<p xml:lang="arn">Iñche elufiñ; iñche ñi ñuke
kimlafui rətriñtuaqel.</p>

<p xml:lang="arn" n="2"> Kaŋelu nùtram fei pi:
(Ñi rosario peñmáneu ñi ñuke.)</p>

<p xml:lang="arn">„¿Iñche kiñe ŋillatul-lan Padre meu Rosario? piéneu kai iñche ñi ñuke.</p>

<p xml:lang="arn">Iñche wəla lloudəŋufiñ: „Rezan kimaimi. ¡mejor!" pifiñ.
„Rezan kimilmi, fei eluáimeu
rosario, Padre mai eluáimeu",
pifiñ.</p>


<pb n="52"/>

<p xml:lang="arn" n="3"> „Eimi eluan rosario". ŋillatuéneu imcle. Iñche Pilafiñ.</p>

<p xml:lang="arn">„¿Chumal eluayu? iñche ñi rezapiùm təfa," pifiñ, „fei meu wəlkelafin, puedelai ñi wəlafiel.</p>

<p xml:lang="arn">Kimafimi rezan, rezan, doy kùmei, cristianoaimi ká fei: fei
meu eluáimeu rosario Padre.
Ayùkefimi rosario: cristianoŋelmi, nieaimi rosario", pifiñ.</p>

<p xml:lang="arn" n="4"> „Deu kutrankəlen", pi.</p>

<p xml:lang="arn">„¿Niepefui mai l·awen· Padre?", pi.</p>

<p xml:lang="arn">„Niei l·awen· mai." pifiñ; „kakelu kutranlu mapuche, ŋillatuŋekei Padre; siempre wəlkei."</p>

<p xml:lang="arn">„Iñche, quién sabe, llafafun
chei, feichi l·awen· Padre elueli
meu. Ŋillatulan l·awen· mai,"
piéneu.</p>


<note xml:lang="spa">B. Conversació</note>

<p xml:lang="arn" n="5"> „¿L·el·əméimeu Padre?",
ranténeu ñi chau ñi puwtun
meu fəla ruka meu.</p>

<p xml:lang="arn">„L·el·əméneu mai." pifiñ.</p>

<p xml:lang="arn">„¿Kùmérkei məlen meu Padre?</p>

<p xml:lang="arn">„Kùmei mai Padre", pifiñ.</p>

<p xml:lang="arn">Fei pi: „iñche mai lladkùlefun", pi. „-¿quién sabe?-ayetuñmapeéneu ñi fotəm Padre, pi
ñi duam iñche mai", pi.</p>

<p xml:lang="arn">Iñche lloudəŋufiñ: „Ayetuláneu, „¿Chumŋechi ayetucheafui</p>

<pb n="53"/>

<p xml:lang="arn">Padre?". pifiñ. „Kakelu pu wiŋka mai ayetuchefeŋei. Padre nó,
porque ŋənaitukefí pobre Padre", pifiñ iñche.</p>

<p xml:lang="arn" n="6"> „¡Bueno! ¡Kùmei mai, gracias mai ñi ŋənaituéteu! Iñche
ayetuŋelu ñi fotəm trokifiñ.</p>

<p xml:lang="arn">¿Chumŋelu kam poyekéimeu?
Chem dəŋu men kam poyéimeu
Padre?" Fei piéneu.</p>

<p xml:lang="arn" n="7"> „Siempre poyekáneu, femŋechi məten ayùkáneun", fei pifiñ
iñche. „Kimelkeéneu; rezan, kake
dəŋu ká fei kimelkeéneu: chumlen Dios ñi dəŋu kimelkeéneu
Padre."</p>

<p xml:lang="arn" n="8">„Chumŋelu poyekéimeu,
ayùkéimeu Padre? Welu kimlai
mápudəŋun Padre, chumŋechi
kam eluéimeu fenten dəŋu kimnulu mápudəŋun?"</p>

<p xml:lang="arn" n="9"> Iñche féola ká dəŋun:
„Kimí féola mápudəŋun pichin kimí féola, pifiñ. “Iñche ká
fei kimelkefiñ, mápudəŋun, féola doy kimai mápudəŋun, "pifiñ.
Iñche al·ùn nùtram elufiñ, kom
apuntaniei." pifiñ.</p>

<p xml:lang="arn">„Féola kimafí mapudəgun."
Iñche ká fei fenten dəŋu eluéneu Padre, kimelkéeneu Padre,
weluke kimeluukeyu.</p>

<p xml:lang="arn">Fenten kùme Padre ŋei mai",
pifiñ, „porque ayetuláneu iñche.
Dios ñi dəŋu kimniei mai Padre,
? fei mu kam ayetucheafui?</p>

<pb n="54"/>

<p xml:lang="arn">Féola kimelkefi fentren mapuche pu domo, Wiŋkulche pu domo. Rəlonche, Konəmche, Ŋaupeche, quién sabe, Úrùltupei."</p>

<p xml:lang="arn">10. „¿Chumŋechi duampefí
mapuche?" pi iñche ñi chau.</p>

<p xml:lang="arn">„¡Məná ayùperkefí che!", pi ñi
chau afmatufilu nùtram.</p>

<p xml:lang="arn">Iñche: „Fill Domingo kùpakei
pu domo, Domingo ŋenule rume, kakelu antù meu akukei.</p>

<p xml:lang="arn">Eluŋekeiŋn chadi fill ŋepakelu
Iglesia meu. Wema kimelkeéyeu
rezan ta Padre, iñche ká fei rezaken, kelluken rezan meu; deu
rezalu eluŋekeiŋn chadi. Rumel
gastakefí plata Padre. Ŋillakefí
chadi plata meu, fill Domingo ni
eluafiel pu mapuche."</p>

<p xml:lang="arn">Iñche ñi chau feyentulai.</p>



<head xml:lang="spa" n="2"> Discursos</head>

<note>que se pronunciaron en una reunión del Wapi, convocada con el fin de solucionar la cuestión: Si era oportuno ó nó tener Misionero entre ellos.
(Son referidos de memoria por el ciego José Francisco Kolùñ, y son réplicas al discurso del Misioner, que les habló primero Nov.1898)</note>

<p xml:lang="arn">A. Llankùi ñi dəŋun.
1. Kiñe dəŋu pian, kùmeai
chi, kùmelaiai chi; kùmenule,
kùmelaiai tañi dəŋukeu iñche.</p>

<pb n="55"/>

<p xml:lang="arn">Padre meu tremlu pu weche,
wema məlepai. P. Constancio fei al·ùn yepai, al·ùn kimelfi pu
weche —; welu kùme che ŋelai,
ka negakei, fill dəŋu negafí, ka
ŋənenkakefí pu che: fei tañi enseñapal.</p>

<p xml:lang="arn" n="2"> Femŋechi kùme che ŋelai
tremlu Padre meu, ka akui wiŋka, al·ùn wiŋka məlei tañi wema akun meu feichi Padre.</p>

<p xml:lang="arn">Iñchin tain mapu meu ká akule təfachi Padre, fei meu ká
akuai wiŋka fau, fei meu iñchiñ
taiñ pichike che ká kimelneai.
deumatupekei tañi kimelŋeal;
welu iñchiñ kimlaiaiñ ka fùchaiñ, fei mu kam ¿chumŋechi
kimpeafuiñ?, welu tain yallel pichike che fei kimai.</p>

<p xml:lang="arn" n="3"> Ka iñchiñ, l·aliñ, ¿chem kimaiñ? Iñ am məten moŋepeafui mai: welu kimlaiai.</p>

<p xml:lang="arn">Káñpəle amule rume taiñ alma,
chem kimtulai: am məten kam
¿chumŋechi kimai? Fei taiñ wiŋka ŋeal, akule Padre.</p>

<p xml:lang="arn">B. Llaŋkùñ ñi fotəm, Pichi 
Painekeu ñi dəŋun.</p>

<p xml:lang="arn" n="4"> ¡Bueno! Kùmei mai, kùmei
təfachi dəŋu: iñchiñ taiñ kuñil-</p>

<pb n="56"/>

<p xml:lang="arn">tuŋen taiñ alma; fei meu fei pikei təfachi Padre.</p>

<p xml:lang="arn">¿Chem mo kam ùdeŋeafui?</p>

<p xml:lang="arn">Ayúfal ŋei təfachi dəŋu: taiñ kimelelŋeam taiñ pu pichique che;
ka, l·aliñ, kùme elŋeaiñ, ka kùmeiawai taiñ alma, ñi kùme amual Wénumapu meu. ¿Chumŋelu kam ayùŋelaiafui ñi akual
Padre?</p>

<p xml:lang="arn" n="5"> Iñchiñ katrùtuŋekeiñ taiñ
ŋillatuwenoal: welu təfachi fùchake che ayùlai tañi fentékənoal, doy ayuniekefí ñi ŋillatual:
fei mu mai newé mailafí Padre
ñi dəŋu, fei mo pepiluulai təfachi
pu fùchake che.</p>

<p xml:lang="arn">C. Llaŋkùn ká dəŋui:</p>

<p xml:lang="arn" n="6"> ¡Bueno! felei: welu iñchiñ kiñe naq ŋillatuaiñ, fei eluain meu
tain femam Padre.
D. José Francisco Kolùn pi:
7. Welu iñche ayulafin gillatun, ka Padre avulai tamn femam. iñche eimn tamn duam
kupan taiñ katrìtuwal, ka Padre kupai tamn ŋillatuwenoaqel.</p>

<p xml:lang="arn">Fei eimn tamn ŋillatuken tutekelafimn ta Dios, ka ikelai Dios.</p>

<p xml:lang="arn">Eimn kimlafimn ta Dios, fei
meu deumafinn feichi ŋillatun,
feichi mollfùñ kulliñ, ka wirarùkeimn ka ŋollikeimn, ka kewa-</p>

<pb n="57"/>

<p xml:lang="arn">tui che, ka fill wedake dəŋu tripai.</p>

<p xml:lang="arn">Fei tamn ŋillatuken ayùkelai
ta Dios.</p>

<p xml:lang="arn" n="8"> Porque iñchiñ elelŋeiñ kulliñ, elelŋeiñ waka, cordero ta
Dios meu.</p>

<p xml:lang="arn">Welu iñchiñ femŋelai ta Dios ka
duamlafí iaqel; iñchiñ mai taiñ
aŋkaŋen meu, fei meu kimkefíiñ
ŋəñùn ka elùŋeiñ iaqel, elueiñ
meu Dios, ka ketran elueiñ meu
ta Dios, fill ketran, kachilla, kawella, poñù, allfid eluŋeiñ ta Dios meu.</p>

<p xml:lang="arn" n="9"> Welu Dios re espíritu ŋei
məten, ka iñchiñ femŋelai, trawa
nielai, pefalŋelai Dios, re kùrəf
femŋechi, n·eyen femŋechi məlei.</p>

<p xml:lang="arn">Wenu məlei Dios ka təfachi
náqmapu meu, fill meu, kom antù meu, kom kùyen· meu, kom
l·afken· meu məlei Dios, fill mapu meu amukei ñi kimn Dios,
kom iñchiñ taiñ pu píuke meu,
taiñ pu aŋka meu məlei Dios, ka
kimkei Dios.</p>

<p xml:lang="arn">10. Ka fenten newenŋei Dios:
fei ñi fəla llùkaafimn ta Dios,
feyentuafimn, ka kimelŋeaimn
ta ñi məlen kiñe Dios, ka mupiñŋechi kimafimn ta Dios. Doy
ayùafimn, kùme kimfilmn Dios.</p>

<p xml:lang="arn">Iñche kimfiñ ta Dios, ñi feyentufiel meu ñi məlen ta Dios.</p>

<p xml:lang="arn">Welu eimn kimlafimn ta Dios.</p>

<pb n="58"/>

<p xml:lang="arn">Iñchin kùdaukeiñ tamn kimafiel Dios, ka ayùkei Padre ñi kimelafiel mapuche.</p>

<p xml:lang="arn">11. Ka kiñe ŋillatun məten
məlei: Padre məten ŋillatukei,
ka kùmekechi ayùŋekei Dios:
Misa meu lukutukei che, Iglesia
meu, ñi adoraafiel Dios ka rezakei, fei meu doy tuteŋekei Dios,
ka ayùkefi pu che ñi rezan meu.</p>

<p xml:lang="arn">12. Iñchiñ taiñ S. J. Cr. fei tañi mollfùñ, ñi trawa mupiñkechi
kimkei Padre, kidu S. J. Cr. tañi elpauyeel təfachi ŋillatun, fei
məten. Feichi ŋillatun meu entuillkùlŋekei ta Dios Chau.</p>

<p xml:lang="arn">Dios ñi Fotəm, J. Cr. piŋelu
wentruŋepauyei iñchiñ taiñ
montuláteu, fei tañi kutrankaupauyen. Fei ñi fəla mupiltuafimn təfachi dəŋu.</p>

<p xml:lang="arn">Rəf mupiñkechi felei tañi wentruŋepauyen təfachi náqmapu
men, iñchiñ taiñ montulpaiáteu; fei ñi fəla cristianoŋetuin,
al·ùn ŋetui pu cristiano; kuifi,
petu akunulu J. Cr. ŋelafui cristiano che.</p>

<p xml:lang="arn">E. Kùmen fei pi:</p>

<p xml:lang="arn">13. ¡Bueno! Kiñe dəŋu pian:
cristiánoŋeln doy məchai l·akei.
Iñiche ñi fotəm em amui Padre
meu, fei meu cristiánoŋei ka ca-</p>

<pb n="59"/>

<p xml:lang="arn">sarai, welu məchai məten l·ai.</p>

<p xml:lang="arn">Ka moŋetukei l·á piŋei; welu
moŋelai, siempre ñamkei. L·alu
ñi am məten mai moŋeiaukei,
iñche welu pewetulafiñ: fei meu
ayùnŋelai ñi cristianoal che,
doy məchai l·akei.</p>

<p xml:lang="arn">F. Llankùñ:</p>

<p xml:lang="arn">14. Fenten picáro ŋei ñi kimelpael P. Constancio, welu
fenten weñekei ka castigafí pu
che: məlerkellelu Dios, ¿chumŋelu castigalaqéyeu Dios?
chumŋelu l·alai ñi wedalemken?</p>

<p xml:lang="arn">Məlefule Dios, castigaafui,
kam....¿quién sabe, ŋelai Dios?
Porque məlefule Dios, lef l·aiafui
tichi picároŋelu.</p>

<p xml:lang="arn">Fei meu newé feyentulafiñ ñi
məlen Dios ka ayùlafiñ. ¡Quién
sabe, ŋelai chi Dios!</p>

<p xml:lang="arn">G. José Francisco Kolùñ:</p>

<p xml:lang="arn">15. Sí, felei, məlei Dios. Welu
iñchiñ femŋelai Dios, ka ŋənaitutukefí che, chumŋechi fùchá
werilkale rume kiñe che.</p>

<p xml:lang="arn">Dios ùŋəmkei ñi wəñoduamal
werilkakechi che.</p>

<p xml:lang="arn">Ka fenten kùmeŋei Dios, fenten kimkei Dios, iñchiñ femŋelai.</p>

<pb n="60"/>

<p xml:lang="arn">Iñchin culpayeliñ kiñe che meu,
fei meu məchai məten illkuaiñ,
ka ùdeafiiñ che, ka, l·aŋəmŋepe
piafuiñ che, culpaŋeliñ, welu Dios
nó: Dios ùŋəmkei, chumŋechi
doy werilkafe che ŋeafui rume,
welu perdonakei Dios.</p>

<p xml:lang="arn">H. Ignacio Kolùñ,</p>
<note>padre del anterior, caciquillo, no bautizado.</note>

<p xml:lang="arn">16. ¡Bueno! Felei. kuifi akui
P. Constancio, fei meu kiñe probalealu məten akui, re probalealu məten, testigoleal meu məten fei meu kùpai Constancio
Padre ñi feyentuam pu wiŋka.</p>

<p xml:lang="arn">17. Təfachi kiñe nafíu mai
perdepai təfachi mapu meu, fentren wéshakelu kom ñamí.</p>

<p xml:lang="arn">Fei meu amui kiñe loŋko Santiago. Deu illkulefui pu wiŋka,
deuma peutuufui, kom arma
meu məlei, fentren fusil məlei ñi
kùpalŋeafel təfachi mapu meu.</p>

<p xml:lang="arn">Feichi lonko puwí Santiago,
fei meu nùtramkapui ka choŋəmpufí kùtral.</p>

<p xml:lang="arn">18. Fei meu dəŋupukei, ka
illkui pu wiŋka: iñche tañi nafíu ka lashutuñmaqéneu: pu mapu che; fei meu ŋelai dəŋu, ka
kùpaiai aukan.</p>

<pb n="61"/>

<p xml:lang="arn">Fei meu fei pi pu wiŋka: „Təfachi kiñe Padre yeafimi", piéneu mai pu wiŋka, pipatukei
mai təfeichi kiñe loŋko.</p>

<p xml:lang="arn">19. Fei meu akui feichi Padre.
ñi feyentuam pu wiŋka ñi lashutuñmaŋenon tañi nafíu.</p>

<p xml:lang="arn">Fei meu akui təfa kiñe Padre
probalealu ñi tuŋenoam nafíu,
pu mapuche ñi tunoal, mupiñkechi ñi feyentuam pu wiŋka.</p>

<p xml:lang="arn">20. Fei meu fenten tripantu
məlepai P. Constancio.</p>

<p xml:lang="arn">Welu Padre ŋənenŋelai, ré Dios
ñi dəŋu məten inakei Padre ka
elŋei Dios meu.</p>

<p xml:lang="arn">Təfachi Padre fei pikei féola
iñchiñ taiñ ŋùlamtuáteu.</p>

<p xml:lang="arn">Fill Padre ŋənenŋekelai ka ŋənenkalafí pu che, porque llùkaniefilu Dios; wedá femfule, culpaafui Dios meu Padre.</p>

<p xml:lang="arn">21. Mupiñkechi dəŋu ayùkei
Padre. Rəf məlei Dios. Məlenofule Dios, kimyelaiafui.</p>

<p xml:lang="arn">Padre kishu ñi deumanoel təfachi dəŋu, Dios mai tañi dəŋu;
fei apuntalei ta lifro meu, fei meu
kimkei Padre.</p>

<p xml:lang="arn">Ref mupiñŋechi tañi məlen mu
Dios, fei fill mapu meu kùdaukei Padre, tañi kimaqel pu che
ñi kimafiel Dios.</p>

<pb n="62"/>

<p xml:lang="arn">22. Təfachi Padre, kùpai féola, rəf mupiñŋechi dəŋukei. Ka
iñche ñi fotəm, ñi kutran fotəmtəfa ka afkadi nieñmáneu ñi kutran fotəm - ayùfí Dios ñi dəŋu ñi kimfiel mu dəŋu kaŋelu
tañi fotəm: ká kiñe ŋei, fei mai
ká kimfí ñi məlen mupiñŋechi
Dios ka kom dəŋu kimkei.</p>

<p xml:lang="arn">23. Welu iñchiñ doy kimlaiñ.
Ka təfachi Padre iñchiñ re mal·ùkeiñ meu.</p>

<p xml:lang="arn">Iñchiñ lofoleiñ kiñe kimnuchi
wé kawellu femŋechi - lofolei
kiñe kawell - ; fei meu mal·ùŋeiñ iñchiñ taiñ feyentuaqel.</p>

<p xml:lang="arn">Petu kùme ŋùlamŋein wé
ñom kawellu femŋechi.</p>

<p xml:lang="arn">24. Fei ñi fəla ŋelai tamn matukawaqel, wema kimelŋekeiñ
taiñ feyentuafiel Dios porque
iñchiñ kimlaiñ; fei ñi fəla illkulaiaimn. Ñochi mo, fei mo kimafiñ ñi akual Padre.</p>

<p xml:lang="arn">Ayùle ñi akual, fei meu akuai,
welu təfa nó, məchai məten nó;
porque rupale təfachi tripantu,
fei meu kimŋeai, chem meu ŋəmenŋeafui Padre.</p>

<p xml:lang="arn">Niekelai ŋənen Padre. Kom
mapu meu ŋùlamtuchekei, kom
wiŋka ŋùlamkei; fei ñi fəla
eimn piaimn tañi akual Padre
təfachi mapu meu.</p>

<pb n="63"/>

<p xml:lang="arn">25. iñche pimulaian, iñche fei
ñi mətrəmel Padre, fei mu akui
Padre, pilaiaimn - kiñeke wentru doy wedañmaŋelu fei pikei.</p>

<p xml:lang="arn">„Kishu tañi mətrəmfiel Padre.
fei mu akui", pimulaian; welu
tañi fotəm ká ayùkei feichi dəŋu.</p>

<p xml:lang="arn">Kom kon·a wəla feyentui.</p>



<head xml:lang="spa" n="3"> QUEJAS DE UNA VIUDA</head>
<note>contra el Cacique Fulano, referidas por su hijo en nombre
de la madre</note>

<p xml:lang="arn" n="1"> Fəreneáneu ñi Padre, kiñe
pápel eluáneu.</p>

<p xml:lang="arn">Masiáo mai ŋelai ketrawe
mapu.</p>

<p xml:lang="arn">Re mawida eluŋen: lefùn· mai
pichilŋen. Ŋelai ñi nieam kulliñ.
Fentenchi kulliñ nien: nieu ofisha, nien waka, nien auka, fen
techi kulliñ nien, ŋelai ñi nieam.</p>

<p xml:lang="arn" n="2"> Consejo mai tachi Fulano
fei meu pichilŋen mapu. Kom che
mari kechu hectária eluyeŋei.</p>

<p xml:lang="arn">Fentechi ŋənen trùrəmeleiñ meu,
„famŋei" piéneu; fei meu pichi
elelŋeiñ mapu.</p>

<p xml:lang="arn" n="3"> Kakelu məlei, al·ùkelŋei
mapu. Məlei pu Fulano eŋn,
kom eluŋei 15 hectaria, iñchiñ</p>

<pb n="64"/>

<p xml:lang="arn">eluŋelaiñ fenten, eluŋeiñ mari
məten.</p>

<p xml:lang="arn">¿Chumŋéluchi taiñ femkənuŋen?</p>

<p xml:lang="arn" n="4"> Məlei tañi fəta yem, ñidolmapu em, kom meu ñidolmapulefui.</p>

<p xml:lang="arn">Felei, tachi tranákənu pu weche, kon·a, Fulano ta fentechi
consejui. „Famafiñ". pi Fulano:
„Wichule mapu meu, l·aŋəmafiñ
tralka meu kiñeke yeŋn·„ pi Fulano.</p>

<p xml:lang="arn" n="5"> Vəne meu pifuiŋn ñi karukatu ñi wichulal ñi mapu eŋn,
pilafuiŋn ñi trafal Fulano meu
eŋn.</p>

<p xml:lang="arn">Porque wedañmaŋei tichi Fulano, castigachenŋei, ŋənen meu
niefí pu mapuche.</p>

<p xml:lang="arn">Kiñe rume píuke nielai.</p>

<p xml:lang="arn">Nieñmuiñ kulliñ, kiñeke femnieñmuiñ kulliñ. Weñeñmakeiñ meu.</p>

<p xml:lang="arn">6 Mandakei ñi kon·a, ñi fotəm.</p>

<p xml:lang="arn">Kùmeke kawéllu leliwəlmaeiñ
meu, weñeñmakeiñ meu məchai
məten.</p>

<p xml:lang="arn">Fei pilan ñi trafal, kùme niekelaiñ meu, wedalkaniekeiñ meu.</p>

<p xml:lang="arn" n="7"> „Amoáyəm Traitraico, cheu
rume amoáyəm waria meu kù-</p>

<pb n="65"/>

<p xml:lang="arn">dautuan mapu", pikei ŋənen
meu.</p>

<p xml:lang="arn">„Plata!", pikeiñ meu. Fentechi plata elukefíñ, elukefíiñ waka, manshun. Femŋechi ŋənen
meu nieiñ meu.</p>

<p xml:lang="arn">Fei meu pilan trafal iñche chuməl no rume.</p>

<p xml:lang="arn" n="8"> Fei meu lladkùtuéneu, „famŋei„ piéneu, fill ŋənen trùrəmeléneu. Re falta ùtrəftripakei ñi
plata.</p>

<p xml:lang="arn">Fei meu miauken ñi trafnoam:
„Wichu" piken, „wichu ŋənean
ñi mapu", piken, fentechi castigaŋelu kam iñchiñ.
9. L·ai ñi fəta yem, fei pirəpuéneu: „Rupale tachi medimapun, pilaiaimn mn trafal Fulano
meu, məntuñmaŋeafuimn mapu,
fenté diablo kam feichi Fulano.</p>

<p xml:lang="arn">Wichu məten ŋillatuaimn mapu.</p>

<p xml:lang="arn">10. Iñche castigakeéneu kuifi
konme. Féolal·aian, tranakənuwaiñ. ¡Fentenchi fotəm nien! Cheurumelaiai, anúnaqkəleai məten
mapu meu ñi pe fotəm.</p>

<p xml:lang="arn">¡Tuntenchi plata chi elufiñ
Fulano! Epu pataka pesu yod elufiñ mapu dəŋu meu. „Nielaiaimn
mapu, elumunuli plata", pikeféneu, welu re ŋənen meu reke.</p>

<pb n="66"/>

<p xml:lang="arn">11. Iñche mai fau lleqn, ñi
chau em elərpuéneu təfachi mapu meu. Ñi laku mapu meu malen, ká mapu meu məlelan. Koil·atukelai che. Kiñeke mai koil·aŋekei, iñche femŋelan.</p>

<p xml:lang="arn">12. Ñi pu fùchake wentru afafŋekei təfachi mapu meu, lleqí kaŋelu, yallŋei kaŋelu, weluməletukei: femŋechi femmekekéiñ.
Arimatu che no iñche. Felen,
ñidolmapu iñiche.</p>

<p xml:lang="arn">Tañi chau pikefui kuifi: „Təfachi mapu felei."</p>

<p xml:lang="arn">13. kiñepəle aretuñmáneu Fulano, „nieam kawellu", pi, "treməmkachuam"; fei meu nùrəftəkufí, elulafuiñ rume, newen
meu reke nùñmáneu ñi mapu.
Ñi pu yall kimlai.</p>

<p xml:lang="arn">14. Llekùi ruka, koní ñi ofisha,
sanchu: kawellu mo lashuñmakeéneu, trewatulkefí: tranátranakei ñi ofisha kùlake, ñi sanchu,
fùchake sanchu ñi aretuetéu chi
mapu meu. Femmekekéneu. Manshun·, kom .... Femŋechi wedá
cheŋei, l·aŋəmkakulliñkeéneu.</p>

<p xml:lang="arn">15. Ñi pu fotəm niei, mandakei
ñi pu fotəm: kiñerumelai ñi ùñfitukefiel mapuche.</p>

<pb n="67"/>

<p xml:lang="arn">16. Fei pitukeéneu: „Mapulai",
pitukeéneu, pipiyepədatukeéneu
ñi dəŋuyeéten.</p>

<p xml:lang="arn">Məntuñmaiéteu ñi mapu reyekeféneu.</p>

<p xml:lang="arn">Ŋaŋeñmakeéneu ñi mapu meu.</p>

<p xml:lang="arn">17. „Iñche məten mapun", pikei, „ñidolmapu iñche", pikei,
koil·atukei. „Ñidol cacique iñche", pikei, „iñche məten mandan", pikei pu mapuche meu.</p>

<p xml:lang="arn">18. „Fentenchi kon·a nien",
pikei nùtramkayùm pu ùl·men.</p>

<p xml:lang="arn">„Fau yalléneu ñi chau em",
pikei; welu koil·atui. „Kimlafiñ
ñi kùpan ká mapu", ŋənen meu
fei pi; welu ká mapu che ŋei,
məntumapupai fau, pu mapuche
məntuñmapafí ñi mapu.</p>

<p xml:lang="arn">19. Femŋechi wentru ŋei təfachi Fulano.</p>

<p xml:lang="arn">Fei meu mai wichu ŋillatuiñ
mapu. Wǝnetu rupalu tachi
papél təkuŋen che fei piiñ: „Iñchiñ traflaiaiñ Fulano meu",
piiñ.</p>

         
      </body>
   </text>
</TEI>
