<?xml version="1.0" encoding="UTF-8"?>
<?xml-stylesheet type="text/xsl" href="../../../../../Applications/Oxygen%20XML%20Editor/frameworks/tei/xml/tei/stylesheet/profiles/local/html/scratch.xsl"?>
<?xml-stylesheet type="text/css" href="dark-theme.css"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Estudios Araucanos: materiales para el estudio de la lengua, la literatura, i las costumbres de los indios mapuche o araucanow: diálogos en cuatro dialectos, cuentos populares, narraciones históricas i descriptivas i cartas de los indios en la lengua mapuche<lb/>VI-IX Cuentos araucanos en dialecto pehuenche chileno</title>
            <author>Rodolfo Lenz</author>
         </titleStmt>
         <editionStmt>
            <edition>
               <date>1895-1898 (elicited 1894)</date>
               <name>Santiago de Chile, Imprenta Cervantes </name>
            </edition>
         </editionStmt>
         <publicationStmt>
            <publisher>Anales de la Universidad de Chile</publisher>
         </publicationStmt>
         <seriesStmt>
            <p>Tomo XCVII</p>
         </seriesStmt>
         <sourceDesc>
            <ab>Ethnographic texts</ab>
            <ab>DIALECT: Pehuenche</ab>
            <ab>INFORMANT: Calvun (Segundo Jara)</ab>
            <ab>TRANSCRIBER: Rodolfo Lenz</ab>
            <ab>LOCATION: Perquenco superior (place of residence of informant)</ab>
         </sourceDesc>
      </fileDesc>
      <encodingDesc>
         <projectDesc>
            <p> Corpus of Historical Mapudungun </p>
         </projectDesc>
         <samplingDecl>
            <p>TEXT OCR AND CORRETIONS: Belén Villena and Team </p>
            <p>https://benmolineaux.github.io/bookshelf/</p>
         </samplingDecl>
      </encodingDesc>
      <revisionDesc>
         <listChange>
            <change>
               <p>ADDITIONAL FORMATTING: Benjamin Molineaux</p>
               <date/>
            </change>
         </listChange>
      </revisionDesc>
   </teiHeader>
   <text>
      <body>
<note>I. CUENTOS DE ANIMALES</note>

         <p xml:lang="arn" n="1"> EPEU T’ARU YEŊU KANIN</p>

<p xml:lang="arn" n="1"> Epu üñəm “kudeayu” pirkei;<lb/>
“amoayu lafken mapu ” pirkeiŋu t’aru yeŋu kanin.<lb/>
Feimu kudelkeiŋu iñei ñi doi levaew.</p>


         <p xml:lang="arn" n="2"> Feimu amulu eŋu ŋənetuye-kəmerkei t’aru.<lb/>
—Femkilŋe, kompañ, piŋerkévi t’aru.<lb/>
—Fentepun nampəlkave  kaweʎu nien, pirkei t’aru.</p>

<p xml:lang="arn" n="3"> Feimeu puwərkei  lafken mapu; uñomerkeiŋu.<lb/>
Raŋin lavken kansarkei  t’aru. Kanin akuturkei ñi mapu-meu.</p>


         <p xml:lang="arn" n="2"> EPEU KANIN EŊU ŊÜRÜ</p>
         

   <p xml:lang="arn" n="1">  “Kudeayu, kanin”, pirkei ŋürü.<lb/>
   —Ya, pirkei kanin.<lb/>
Naqai vütta mauwən, t’aŋkoñ­maleai; raŋi pun fentenaai; ka t’aŋlin naqtuai. “Iñei ñi doipuwaqel wüt’e-meu”, piurkeiŋu.</p>

   <p xml:lang="arn" n="2"> Feimeu “rontaayu ” pirkeiŋu.<lb/>
      Epe raŋi pun ramtuŋei kanin ñi t’epele: <lb/>
      “¿T’epelekaimi, kanin?” piŋerkei.<lb/>
—T’epelekan, pirkei.</p>

         <p xml:lang="arn" n="3"> Ka pəchi allün-meu ramtuŋerkei kai ŋürü: “¿T’epelekaimi, ŋürü?” piŋerkei ŋürü.<lb/>
—¿T’epelelavui went’u? pirkei.</p>


<p xml:lang="arn" n="4"> Doi allüpun  ramtuŋerkei kanin ka ñi t’epelen. Deuma uwt’ei piam, ŋürü. “¿T’epelekaimi, kanin?” píŋerkei kanin. Feimeu eʎa duŋurkei. Feimeu “Eppe lai weda kanin”, pirkei ŋürü.</p>


<p xml:lang="arn" n="5"> Eppe eppe wün “¿T’epelekaimi, ŋürü?” piŋerkei ŋürü. Feimeu epe chokon lai, piam. Feimeu eʎa duŋui, piam.</p>


<p xml:lang="arn" n="6"> Ka pəchi allün-mu ramtui, piam, kai. “¿T’epelekaimi, nai kanin?” pirkei ŋürü. Duŋurkelai kanin.</p>

<p xml:lang="arn" n="7"> Feimeu “lapelai weda kanin” pirkei ŋürü; feimeu wit’arkei kintoavilu kanin; feimeu wis’t’a-wis’­t’atuyauwi, piam, ŋürü.</p>

<p xml:lang="arn" n="8"> Feimeu “¿Chumpeimi am, ŋürü?” piŋerkei ŋürü.<lb/>
—Wiʎi-wiʎitupen, pirkei.</p>

<p xml:lang="arn" n="9"> Liŋav naqpachi wün-meu ramtuŋerkei ŋürü ñi t’epele. “T’epelekan”, pirkei.</p>


<p xml:lang="arn" n="10"> Feimeu wün dumdumklewelu-meu ka ramtuŋerkei ŋürü ñí t’epelen. “¿T’epelekaimi, ŋürü?” piŋerkei. D’uŋuwërkelai.</p>

<p xml:lang="arn" n="11"> Feimeu naqkintupai, piam, kanin. Feimeu petu lai, piam, ŋürü; mankou-mankouŋei, piam.</p>

<p xml:lang="arn" n="12"> Feimu kəme wünlu-meu naqtuŋeparkei ilotoael; feimeu wüne nentuñmaŋepai, piam, ñi ŋe təveichi ŋürü .</p>


         <p xml:lang="arn" n="3"> EPEU  ŊÜRÜ KIÑE PƏT’OKIÑ EŊU</p>

<p xml:lang="arn" n="1"> Feimeu “kudeyu, anei pət’o­kiñ”, piŋerki pət’okiñ. 
—Ya, pirkei. Chem kudeayu, pirkei.</p>

<p xml:lang="arn" n="2">—Kaweʎ-kudeayu, pirkei ŋürü; eimi pu mapu amoaimi, inche wente mapu amoan, pirkei ŋürü. 
—Ya, pirkei pət’okiñ.</p>

<p xml:lang="arn" n="3">—Təyechi koyam-meu puwayu, pirkei ŋürü.<lb/>
 —Ya, pirkei pət’okiñ.</p>

<p xml:lang="arn" n="4"> Feimeu tuültuültuiŋw. Feimeu t’ipaalu ñi lef ŋürü, pət’okiñ pənan-tuku-kunu-vemərkei  kəlen-ŋürü-mew.</p>


<p xml:lang="arn" n="5"> Feimeu amui, piam, ñi lev ŋürü. Tieu-ple petu levlu pepui, piam, ʎaueñ.  “Təva-meu pəchi-yi-ʎaueñ-kunuchi ”, pirkei ŋürü. “¿Cheu chei kəpalu weda pət’okiñ?” pirkei.</p>


<p xml:lang="arn" n="6"> Veimeu i-ʎaueñ-purkei ŋürü. Feimeu "ka pichi allün-meu puwkunukachi ani ”, pirkei ŋürü. 
Feimeu epe epe puwlu lef tripafem-purkei pət’okiñ. Feimeu weuŋërkei  ŋürü.</p>

<p xml:lang="arn" n="7">—Eluen ñi ran, pirkei pət’okiñ.<lb/>
—Pilan; ¡ilotukeliu! piŋerkei pət’okiñ.</p>


         <p xml:lang="arn" n="8"> Feimeu wiçha-konarkei pət’okiñ; pataka, epu pataka, kechu mari, kayu mari akun-ke-femərkei pət’okiñ.</p>	


<p xml:lang="arn" n="19"> Feimeu l·ompuñmaŋerkew. Veimeu l·aŋəmtəkunierkei. Moŋelen rulmei, piam. Feimeu moŋelechi pət’okiñ ünaturkeeyu pu püt’a.</p>



<p xml:lang="arn" n="10"> Feimeu ko-meu amui, piam; üt’üvtəkupui pu ko. Feimeu ünatu-nie-kaayu  pət’okiñ. Feimeu ka amurkei lemu-meu. Feimeu inaltu lemu l·aŋəmŋërkei.</p>



         <p xml:lang="arn" n="3ª"> EPEU  ŊÜRÜ EŊU PƏT’OKIÑ</p>

                      <note>Contado por el mismo autor</note>

<p xml:lang="arn" n="1"> Peŋerkei pət’okiñ, perkeyu ŋürü.<lb/>
—Kudeayu, anei pət’okiñ, pirkei ŋürü.<lb/>
—Ya, pirkei pət’okiñ. ¿Chem kudeayu? pirkei.</p>

         <p xml:lang="arn" n="2"> —Kaweʎkudeayu, pirkei ŋürü.<lb/>
            —Ya, pirkei pət’okiñ.<lb/>
            —Eimi pu mapu amuaimi, inche wente mapu amuan, pi piam, ŋürü.<lb/>
—Ya, pirkei, pət’okiñ.</p>

         <p xml:lang="arn" n="3">—Tiyechi fətta koyam-meu wit’apoayu, pirkei ŋürü.<lb/>
—Ya, pirkei pət’okiñ.</p>

<p xml:lang="arn" n="4"> Vei ñi t’ipayanle levlev ŋürü, pənantukulu-kunu-femi, piam, kəlel ñi relmu  pət’okiñ.</p>

         <p xml:lang="arn" n="5"> Amui, piam, ŋürü. Fent·epun lefui, piam. Tieu-ple mətte pei, piam, ʎaueñ.<lb/>

“Püchi yi-ʎaweñ-kunuchani”, pi, piam, ŋürü. Femi, piam. Velepukei. “¿Cheu chi kəpalu weda pət’okiñ?” pirkei, piam, ŋürü.</p>

         <p xml:lang="arn" n="6"> I-ʎaweñkei, piam, ŋürü; pənakonklei, piam, kəlen-mu pət’okiñ. “Puwkunukachi ani, weukunuvichi weda pət’okiñ”, pi, piam, ŋürü.<lb/>

Lev-vui, piam; fentepun lev’i, piam, ŋürü.</p>


         <p xml:lang="arn" n="7"> Tieu-ple pei, piam, ʎaŋ-ʎaŋ . “Püchi yi-ʎaŋʎaŋ kunucheani”, pi, piam, ŋürü.<lb/>

“¿Cheu che kəpalu weda pət’okiñ?” pi, piam, ŋürü. <lb/>
Veimu, piam, yi ʎɐŋʎaŋ "Puw­puw-pukunukacheanei”, pi, piam. Amui, piam, lev ŋürü, eppe t’ipaupulu.</p>


         <p xml:lang="arn" n="8"> ¡Uîq!  pi, t’ipapui pət’okiñ. Uikerkelewi ñi wün levlu ŋürü.<lb/>

Weuŋei, piam, ŋürü.<lb/>
            —Weueyu, anei ŋürü, piŋei, piam; elluen ñi weu, piŋei, piam, ŋürü.<lb/>
—Pilan. Laŋəmketueliu, weda pət’okiñ, pi, piam, ŋürü.</p>

<p xml:lang="arn" n="9"> Veimeu pət’okiñ, piam, t’ipai ñi wicha-kona-yael. Akui, piam, pət’okiñ: epu ke pataka, küla ke pataka, meli ke pataka wel kayu ke pataka.</p>

<p xml:lang="arn" n="10"> L·ompuñmaŋei, piam, ŋürü. talqamniei (?) piam, ŋürü. Moŋelen rulmeyei, piam. Veimeu pu put’a, piam, ünatuŋei ka.</p>


<p xml:lang="arn" n="11"> Veimeu lev mawi, piam; "¡amuchi ko-meu! ¡amuchi ko-meu!” pi, piam. Puwei, piam, ko-meu; üt’üftukupui, piam, ko-meu. L·ompuñeyu, piam, pət’okiñ; epe ürvivúi, piam, ŋürü ko-meu.</p>


<p xml:lang="arn" n="12"> Veimeu weyel t’ipai, piam, ko-meu. “¡Lemu-mu amúchi! ¡lemu mu amúchi!” pi, piam, ŋüru.<lb/>
Levvúi, piam. Doi pət’okiñ, piam, l·ompuñmaeyu. Inaltu lemu puwlu l·ai, piam, ŋürü; laŋəmeyu pət’okiñ.</p>



<p xml:lang="arn" n="4"> EPEU KIÑE ŊÜRÜ KA KIÑE TIŊRE</p>

<p xml:lang="arn" n="1"> Veimeu maʎe-yewərkei  tiŋre yeŋu kiñe ŋürü. Feimeu yafkourkiŋw;  nierkei lamŋen ŋürü.</p>

<p xml:lang="arn" n="2"> Feimeu t’iparkei laŋəmərkeavel ŋürü. Feimeu t’iparkei kiñe koyam-mu; ʎauv’eñ-meu məlërkei ŋürü; kat’i-ʎazu-mekerkei. Feimeu pepurkeyu  tiŋre.</p>

         <p xml:lang="arn" n="3"> ¿Chumpeimi , ŋürü? piŋepurkei.<lb/>
—Kat’i-ʎazu-pen: koom  waichevərkeallu  mapu, pirkei. Feimeu t’arintəkualu inche fei təvachi koyam-meu: fei təva waichevürkenoalu, pirkei ŋürü.</p>
 
<p xml:lang="arn" n="4">—Fei ürkemai. Inche t’arintə­kuyaqen kai, pirkei tiŋre. 
   <lb/>—Fei ürkemai. Eimi wüne t’ari­konaimi, piŋerkei tiŋre. Feimeu kəme mafulueimi  təvachi koyam meu piŋërkei.</p>

<p xml:lang="arn" n="5"> Feimeu mafəl-təkuürkew; wis’t’akunurkei. Veimeu t’arintəkuŋërkei. Fentepun üfintəkuŋërkei. Feimu “mətte üfintəkukeli”, pirkei tiŋre.</p>

            <p xml:lang="arn" n="6"> Upan-t’arintəkuel  kintulŋërkei fariʎa  maməʎ. Feimeu wima-kəteieŋërkew.<lb/>
               —Femkeeli , maʎe ŋürü. piŋërkefui ŋürü.<lb/>
               —¿Chem-meu kəpa-laŋəmkeen, weda ti-ŋre? piŋërkei tiŋre.<lb/>
Epe laŋəmkunuŋërkei. Veimeu t’ipaturkei fta ka mapu ŋürü.</p>

         <p xml:lang="arn" n="7"> All·ün-meu kintuŋerkei tiŋre.<lb/>

Feimeu perkeeyu ŋürü ñi lamŋen; feimeu eppe larkei. Feimeu pepuel ŋəmayepurkeyu ñi maʎe ñawe; naituŋeputurkew.</p>

         <p xml:lang="arn" n="8"> Feimeu t’ipatulu tiŋré: “Kiñe ina  laŋəmaeyu eimi”, piŋërkei ŋürü ñi lamŋen.<lb/>
            —¿Chem-meu inche laŋəmaen, fta maʎe? pirkei ŋürü ñi lamŋen.<lb/>
 —Kiñe ina kintoaviyu ŋürü, pirkei.</p>


         <p xml:lang="arn" n="9"> Feimeu kintuŋërkei ŋürü. <lb/>
            Petu devlu  pepurkeyu tiŋre.<lb/>

—¿Chumpeimi, ŋürü? Təva me antə  laqaimi fachi antə; fente kut’ankaqen mi wedañmaŋen, piŋërkei ŋürü. ¿Chumael devpeimi? piŋepurkei.</p>


         <p xml:lang="arn" n="10"> —¿Chumael fei pien, maʎe, petu kom avalu inchiñ? pirkei ŋürü.<lb/>

Feimeu:—¿Chem duŋu məleam? pirkei tiŋre.<lb/>
—Kom avalu inchiñ, maʎe, piŋerkei tiŋre. Koom pərai wenu mapu che ,  pirkei ŋürü. Tiye ñi pran che, pirkei ŋürü.</p>

<p xml:lang="arn" n="11"> Feimeu pəra-kinturkei tiŋre.<lb/>
   <lb/>—¿Cheu? pirkei.<lb/>
—¡Təye ta təfei! ¡Kəme pra-kintuʎeŋe mai! piŋërkei tiŋre.<lb/>
   <lb/>Feimeu kəme pra-kinturkei; feimeu ŋürü lev t’ipaturkei.</p>

         <p xml:lang="arn" n="12"> All·ü mapu-tulu ula, feimeu naq-kintuturkei tiŋre. “N̰elai chem no rume, piŋërkei ŋürü. Feimeu peŋeveturkelai  ŋürü.<lb/>
“¿Chumkunuaviñ chei, weda ŋürü?” pirkei tiŋre.</p>

         <p xml:lang="arn" n="13"> Ka peputurkevi ŋürü ñi lamŋen.<lb/>
 
 —Kiñe ina eimi laŋəmaeyu, piŋeputurkei ŋürü ñi lamŋən.<lb/>
—¿Inche chem-meu laŋəmaen? pirkei təvichi domo ŋürü. Kiñe ina ʎovtuaviyu, pirkei.</p>

         <p xml:lang="arn" n="14">Feimeu ʎovtuŋërkei ŋürü.<lb/>
Ka peŋerkei; ka mapu peŋerkei. Feimeu: —Tiye ñi kəpan ŋürü, maʎe, pirkei təveichi d’omo ŋürü. ¿Chem ŋənen elelaviya wedañma? pirkei.<lb/>
Kiñe ina l·aofalo  eimi, piŋërkei tiŋre. Feimeu l·aofalurkei. Kəparkei ŋürü.<lb/>
Feimeu ŋəma-ŋəmaŋërkei d’omo ŋürü.</p>


<p xml:lang="arn" n="15"> —¿Chumpeimi, ñaña ? ¿ŋema-ŋəmaŋeimi? piŋepurkei təveichi d’omo ŋürü.<lb/>
—Lai tayu maʎe yem, weda povó, piŋërkei təveichi went’u ŋürü.<lb/>
—Fei ürkemai; deuma larkew.<lb/>
Yu fcha ke che yem laiyəm, meli rupachi fəcha ke perkükei, pirkei təveichi went’u ŋürü. Allü mapu wis’t’akunupurkei.</p>



         <p xml:lang="arn" n="16"> Feimeu təveichi domo ŋürü:—¡Perkükaŋe, maʎe! pirkei tiŋre. <lb/>
   Feimeu perkürkei.<lb/>
“¡Oo! cheu no rume perküi lan, pin məlelai , fente t’emən aʎkəpalaviñ”, pirkei ŋürü.<lb/>

Feimeu lev’kəlen t’ipaturkei.</p>
 
         <p xml:lang="arn" n="17"> Feimeu: “Eimi kiñe ina laŋəmaeyu”, piŋërkei d’omo ŋürü.<lb/>
            —Laŋəmkeli, maʎe, pirkei; kimniemaviñ ñi pətokokemum; feimeu ʎov’tuavimi, piŋërkei tiŋre.<lb/>
Feimeu: “Ya” pirkei. Peŋelku­ nulelŋerkei  təveichi ko. Veimeu ʎovtuŋërkei ŋürü.</p>

         <p xml:lang="arn" n="18"> Feimeu raŋi antə konpurkei ñi ko-meu. Kaŋentupurkei , feimeu all·ü mapu wit’akunupurkei. <lb/>
   Veimeu: “Duŋukei tañi ko ñi kəpa-pətokoŋeyem ”, pirkei ŋürü.<lb/>

Veimeu: “¡Pətoko-payayuam kó!” pirkei ŋürü. “Meli rupachi vei piviüm ñi ko, "pətokopakaen!” pikeeneu ñi ko”.</p>


<p xml:lang="arn" n="19"> Feimeu: fei pirkei “¡Pətokopaeyuam, ko! — ¡pətokopaeyuam, ko!-¡pətokopaeyuam ko!” – D’uŋu­lai ñi ko. “¿Kəpa-pətokoŋeperkeavúi ?” pirkei ŋürü. "¡Patokopaeyuam, kô!” 
   <lb/>   Feimeu: “Pətokopakaen” pirkei təveichi ko.<lb/>
“¡Oo! ¡cheu no rume duŋun ko pin məlelai!” pirkei ŋürü; lev t’ipaturkei.</p>


         <p xml:lang="arn" n="20"> Feimeu t’ipaturkei tiŋre<lb/>
            Ka peŋeputurkei domo ŋürü.<lb/>
            —Kiñe ina laŋəmaeyu; nülaviñ tami lamŋen, piŋërkei təveichi d’omo ŋürü.<lb/>
—¿Chem-meu laŋəmaen inche, maʎe? pirkei. Kiñe ina wiçhalavimi kaʎku   t’ewa. Kimnieviñ cheu ñi ñoŋəm-kaweʎu-kemum, pirkei təvichi domo ŋürü.</p>

         <p xml:lang="arn" n="21"> Veimeu wiçhalŋërkei meli kaʎku t’ewa ñi laŋəmaeteu.<lb/>
Feimeu pepurkeyu kizu tiŋre.</p>

         <p xml:lang="arn" n="22"> “Marimari, ŋürü”, piŋepur­ kei.<lb/>
            Feimeu kəme elurkei ŋürü.<lb/>
            Veimeu levkəlen t’iparkei. Feimeu kəla kaʎku t’ewa-meu rumërkei; kiñe kaʎku t’ewa fei nürkeeyu.<lb/>
Feimeu laŋəmŋërkei.</p>



         <p xml:lang="arn" n="5"> EPEU  ŊÜRÜ YEŊU WILKI</p>

         <p xml:lang="arn" n="1">—Kudeyu, anai wilki, pirkei ŋürü.<lb/>
            —Ya, pirkei wilki. ¿Chem kudeayu? pirkei wilki.<lb/>
            —Inche vei pian; kom kimaimi, pirkei ŋürü.<lb/>
—Ya, pirkei.</p>

         <p xml:lang="arn" n="2"> Feimeu fei pirkei ŋürü.<lb/>
            Pregunta: Kunulei rüppü meu.<lb/>

Contestación: Pivimi “vilu”.</p>

         <p xml:lang="arn" n="3"> Pregunta: T’evkəruppai rüppü-meu.<lb/>
Contestación: Pifimi ta “pakarua”.</p>

         <p xml:lang="arn" n="4"> Pregunta: Weno wilt’olew. Contestación: Pifimi ta “kouüʎ” .</p>
         
         <p xml:lang="arn" n="5">  Pregunta: Wenu t’uŋkərkelew.<lb/>
Contestación: Pifimi ta “manchana ”.</p>

         <p xml:lang="arn" n="6"> Pregunta: Wenu keləlei.<lb/>
Contestación: Pifimi ta “intaz ”.</p>

         <p xml:lang="arn" n="7"> Pregunta: Kataka-məʎeʎen.<lb/>
Contestación: Pivimi ta “kalal ”.</p>

         <p xml:lang="arn" n="8"> Pregunta: Kataka-mapun.<lb/>
Contestación: Pivimi “deuü ”.</p>

         <p xml:lang="arn" n="9"> Pregunta: Nəfkətu-mapun. Contestación: Pivimi ta “zañue”.<lb/>


1O. Pregunta: Tempəl  təmpel t’ekanŋei.<lb/>
Contestación: Pivimita “kaweʎu”.</p>

         <p xml:lang="arn" n="11"> Pregunta: Wüdküwüdkü t’ekanŋei.<lb/>
 
Contestación: Pivimi ta “uvisa ”.</p>

         <p xml:lang="arn" n="12"> Pregunta: T’ililt’ilil  t’ekanŋei.<lb/>

Contestación: Pivimi ta “waka”.</p>

         <p xml:lang="arn" n="13"> Pregunta: Anülei ku laww.<lb/>	
Contestación: Pivimi ta “chaŋde ”.</p>

         <p xml:lang="arn" n="14"> Pregunta: Anülei kurü mut’uŋ, pirkei ŋürü. Fei kimŋe, piŋerkei wilki.<lb/>

Contestación: Pifimi ta “che”.</p>



         <p xml:lang="arn" n="7"> EPEU KIÑE PƏCHI ÜÑƏM CHIʎCHIWEN PIŊEY</p>


<p xml:lang="arn" n="1"> Feimeu umañurkei lelfün­meu təveichi pəchi üñəm; umañlu laŋəmërkeyu , t’aŋliñ . Feimeu pəleituŋërkei  t’aŋliñ.</p>

         <p xml:lang="arn" n="2">—¿Chumael laŋəmvimi chiʎchiwen? , piŋërkei.<lb/>
—¿Chumvemlayavun , ʎuwumkeeteu  ántə inché? pirkei.</p>

         <p xml:lang="arn" n="3">—¿Chumael ʎuwumkevimi t’aŋliñ, antə? piŋerkei antə.<lb/>
—¿Chumvemlayavun, takuñmakeeteu t’omə inche? pirkei antə.</p>

         <p xml:lang="arn" n="4"> Feimeu: —¿Chumael takuñmakevimi antə, t’omü? piŋerkei t’omü.<lb/>
—¿Chumvemlayavun, kürüf ñi miauleteu? pirkei t’omü.</p>


         <p xml:lang="arn" n="5">—¿Chumael miaulkevimi t’omü, kürüf? piŋerkei kürüf.<lb/>
—¿Chumvemlayavun, kat’ütukeeteu wiŋka pele ruka? pirkei kürüf.</p>


         <p xml:lang="arn" n="6">—¿Chumael kat’ütukevimi kürüf, wiŋka pele ruka? piŋerkei pele ruka.<lb/>
—¿Chumvemlayavun, katakakeeteu deuü ? pirkei.</p>

         <p xml:lang="arn" n="7"> ¿Chumael katakakevimi pele ruka? piŋerkei deuü.<lb/>
—¿Chumvemlayavum, ñaiki ñi ilokeeteu? pirkei deuü.</p>

         <p xml:lang="arn" n="8"> —¿Chumael ilokevimi deuü? piŋerkei ñaiki.<lb/>
—¿Chumvemlayavun, walokakeeteu t’ewa? pirkei ñaiki.</p>

<p xml:lang="arn" n="9"> —¿Chumael walokakevimi ñaiki, t’ewa? piŋekei t’ewa.<lb/>
   <lb/>—¿Chumvemlayavun, mət’oŋkeeteu maməʎ? pirkei t’ewa.</p>

         <p xml:lang="arn" n="10"> —¿Chumael mət’oŋkevimi t’ewa, maməʎ? piŋerkei maməʎ.<lb/>
—¿Chumvemlayavun, kət’al ñi apumkeeteu? pirkei maməʎ’.</p>

<p xml:lang="arn" n="11">—¿Chumael apumkevimi maməʎ, kət’al? piŋerkei kət’al.<lb/>
   <lb/>—¿Chumvemlayavun, ko ñi choŋəmkeeteu? pirkei kət’al.</p>

         <p xml:lang="arn" n="12">—¿Chumael choŋəmkevimi kət’al, ko? piŋerkei ko.<lb/>
—¿Chumvemlayavun, kuʎin ñi pətokokeeteu? pirkei ko.</p>

<p xml:lang="arn" n="13">—¿Chumael pətokokevimi ko, kuʎin? piŋerkei kuʎin.<lb/>
   <lb/>—¿Chumvemlayavun, kuchiʎu ñi laŋəmkeeteu? pirkei kuʎin.</p>

         <p xml:lang="arn" n="14">—¿Chumael laŋəmkevimi kuʎin? piŋerkei kuchiʎu.<lb/>
—¿Chumvemlayavun, rüt’ave ñi elkeeteu? pirkei kuchiʎu.</p>

         <p xml:lang="arn" n="15">—¿Chumael elkevimi kuchiʎu, rüt’ave? piŋerkei rüt’ave.<lb/>
—¿Chumvemlayavun, ŋənechen  ñi eleteu? pirkei rüt’ave.</p>



         <p xml:lang="arn" n="8"> EPEU  KIÑE ŊÜRÜ, T’APIAL KA KIÑE KOV’ÜR</p>

<p xml:lang="arn" n="1">—¡Yemeŋe auka! piŋerkei ŋürü. Tva-meu ŋiyontukupayáimi , piŋerkei ŋürü.<lb/>
   <lb/>   Kov’ür  “inche ʎasuan”, pi, piam. <lb/>         
         T’apial “inche ʎovtuan”, pi, piam.</p>
         
 
         <p xml:lang="arn" n="2"> Veimeu yemei, piam, auka ŋürü; ŋiyontukupai, piam.<lb/>
            
Veimeu kov’ür ʎasui, piam, doi mot’ilu: mei, piam, rinkəntuku­kunufemtui, piam, ñi lolo -meu.</p>

         <p xml:lang="arn" n="3"> Veimeu t’apial nülai, piam; lev t’ipatui, piam, təveichi auka; t’ipai, piain, t’apial. Kov’ür t’ananiei, piam, kiñe auka; veimeu wit’anentupai, piam, ñi kuchiʎo t’apial.<lb/>
Veimeu laŋəmpui, piam, tvichi auka.</p>

         <p xml:lang="arn" n="4"> Veimeu	t’ipapatui, piam, kov’ür; ilo-aukaiŋən, piam.<lb/>
            —Inche kiñe kadi yauketuan, pi, piam, ŋürü.<lb/>
—lnche ñi nentuyael pi, piam, kov’ür.<lb/>

—Kiñe chaŋ nentuan, pi, piam, ŋürü.<lb/>
            —¡lnche ñi weuye! pi, piam, t’apial.<lb/>
Wedamüi , piam, ñi auka yeŋən.</p>

         <p xml:lang="arn" n="5"> Veimeu eluŋei, piam, külche ŋürü. Veimeu t’anantukui, piam, kət’al-meu; afümüi, piam, yi, piam, ñi külche auka ŋürü.<lb/>
            Pettu ilu, piam, ñi külche auka:<lb/>

“Mənna vurew; ¡elueteu weda fütta loŋko!” pi, piam, ŋürü.</p>

         <p xml:lang="arn" n="6"> Ka pəchi allün-meu werkəŋei, piam, ŋürü yetualu ilu; kutama kunulel-niei, piam.<lb/>
Veimeu amutui, piam, ŋürü.</p>

         <p xml:lang="arn" n="7"> Püchi tieu-ple mətten naq­kenpui, piam, ñi kutama, ilotupui, piam.<lb/>
Re voro ilo yetui, piam. Eppe poutulu: “¡Kət’altumən, pu püñeñ! ¡kət’altumən, pu püñeñ! pi, piam, ŋürü tveichi püchi ke t’apial.</p>

         <p xml:lang="arn" n="8"> Kət’altui, piam; anüntukui chaʎa yeŋən, piam.	<lb/>
   Veimeu tvichi kude t’apial kut’anklei, piam. <lb/>
“¡Pu püñeñ,	konkintupamən chaʎa- meu!” pi, piam, ŋürü.</p>

<p xml:lang="arn" n="9"> Veimeu tveichi pəchi ke t’apial konkintupui, piam; üt’üvtukufempui, piam, pu chaʎa-meu.<lb/>
   <lb/>   Veimeu kiñe püchi t’apial lev t’ipai, piam, pərai, piam, kiñe koyam-meu. <lb/>
N̰əmai, piam, tveichi püchi t’apial; ŋürü t’ipatui, piam.</p>

         <p xml:lang="arn" n="10"> Pəchi allün-meu puwtui, piam, fütta t’apial ramtupui, piam:<lb/>
—¿Chem-mo anta ŋəmaŋəmaŋeimi? piputui, piam, ñi yaʎ.</p>

         <p xml:lang="arn" n="11">—¡L‘aŋəməñmaeneu püchi ke peñi, ñi lamŋen weda ŋürü! pi, piam, tveichi püchi t’apial.<lb/>
   —¿Cheu-ple t’ipai weda ŋürü?  pi, piam, fütta t’apial.<lb/>
—¡Təvei-ple! pi, piam, pəchi t’apial.</p>

         <p xml:lang="arn" n="12"> Amui, piam, tveichi fətta t’apial.<lb/>
   Tieu-pepuvi, piam, puüyw. <lb/>
 —¡Pelelaen ŋürü tva-meu! ¿puüyu? piŋei, piam, puüyu.<lb/>
—¡Veula rupai tva-meu! pi, piam puüyu.<lb/>

Rumei, piam, t’apial.</p>
 
         <p xml:lang="arn" n="13"> Doi tieu-ple pepuvi, piam, kanin kiñe kóyam-mu məlelu.<lb/>
   —¿Pelelaen ŋürü tva-mu, kanin? piŋei, piam, kanin.<lb/>
            —¡Tva-meu veula rupai! pi, piam kanin.<lb/>

Rumei, piam, t’apial.</p>

         <p xml:lang="arn" n="14"> Ka doi tieu-ple pepuvi, piam, rawilmw.<lb/>
            —¡Pelelaen ŋürü tva-mu, rawilma! pivi,  piam, tveichi rawilma.<lb/>
            —¡Kayal! ¡kayál ! pi, piam, rawilma.<lb/>
 —¡A! weda rawilma, ¡weil(?) wün! pi, piam, t’apial. Rumei, piam, t’apial.</p>


         <p xml:lang="arn" n="15"> Ka doi tieu-ple pepuvi, piam, ñamko.<lb/>
            —¿Pelelaen ŋürü tva-mu, ñamko?<lb/>

—¡Tva-meu veula rupai! pi, piam, ñamko.<lb/>
Rumei, piam, t’apial.</p>

         <p xml:lang="arn" n="16"> Tieu-ple pepuvi zaŋw.<lb/>
            —¿Pelelaen ŋürü tva-mu, zaŋi?<lb/>

—Tva-meu məlepai; werkevin; tvi-mu amualu, pi, piam, zaŋi.<lb/>
            —¡L·auvaluaimi! piŋei, piam, t’apial.<lb/>
            ¡Ülaleai mi wün! piŋei, piam, t’apial.<lb/>

—¡Ya! pi piam, t’apial. Vemkunui, piam, t’apial.</p>

         <p xml:lang="arn" n="17"> Veimeu “puruñmaeyu”, piam, pi, piam, tveichi zaŋi. Ülalelu wün perkəntukukunuŋei  piam.<lb/>
            Veimeu l·ai, piam, t’apial. <lb/>
—¡N̰ürü! piam; ¿ʎovtulei ŋürü? piŋei, piam, ŋürü. Kəpai, piam; akui, piam; wit’anentupai, piam, ñi kuchiʎu; chiŋerkətievi piam, t’apial.<lb/>
Veimeu l·ai, piam; t’apial.</p>



         <p xml:lang="arn" n="9"> EPEU  KAITA POT’O YEŊE MULA</p>
         
         <p xml:lang="arn" n="1">—Kompañ kanei , kəppai piam, che; amuayu ponwi-mapu yeyan ñi pu kure, pirkei kaita pot’o.<lb/>
   —¿Chem piawimi  chei? weda fücha pel; ¡fiʎ piaukeimi, tami, wedañmaŋen , anei! pi, piam, mula.<lb/>
—¡Wedañma mula! inantukuŋelmi ula mai ta kimaimi, wedá mula, pirkei kaita pot’o.</p>

         <p xml:lang="arn" n="2"> Veimeu t’iparkei kaita pot’o, konərkei ponwi mapu. Mula məlekarkei ñi mapu-meu. Pepurkeyu che; laŋəmŋepurkei.<lb/>

Laŋəmərpuel, rumerkei tvichi che. (Veimeu d’iŋepui, piam, kaita pot’o. Nüñmaŋepui, piam, ñi pu kure ).</p>

<p xml:lang="arn" n="3">—“¡D’oi koneʎin, d’oi koneʎin! piukeyeleavuin  ŋa, wedakeñma, miáutusenêeŋen , wedakeñma, wirâ wira mankeuyemən  mai. Inché, yinché konkatuwan lolo  mapu; eimən nün məten mai chi”, pi, piam, kaita pot’o.</p>


         <p xml:lang="arn" n="4"> Nentui, piam, kiñe ñi votəm; ruku-mu , piam, yei. Kiñe t’ipantu ñaməmui ,  piam, ñi pu kure.<lb/>
Veichi inantukupuel epu mətten nüñmaŋepui ñi kure kaita pot’o.</p>


         <p xml:lang="arn" n="5"> Petui, piam, ñi kure kiñe ŋiyon-meu. Miauli, piam, ñi vottəm; fütcha went’ui, piam, ñi vottəm miaulel; peputui ñi pu kure. Peputullu aukantulputúi , piam, ñi pu kure.<lb/>

Femi, piam, kaita pot’o.</p>



<p xml:lang="arn" n="10"> EPEU  KOVKE A  </p>


         <p xml:lang="arn" n="1"> Veimeu tinkelklei, piam, kovke.<lb/>
            Tieu-ple peeyu, piam, kiñe ŋürü.<lb/>
—¡Marimari, kovke! pi, piam, ŋürü.<lb/>
—Marimari, pi, piam, kovke.</p>

         <p xml:lang="arn" n="2">—Mənna kəme nümün nieimi, kovke, pi, piam, ŋürü. ¡Nümünnümün-tuveliu, kovke! pivi, piam, kovke ŋürü.<lb/>
—Pilan; ünanentueli rume, pi, piam, kovke.</p>

<p xml:lang="arn" n="3">—Ünanentulayaeyu, anei; renümünümütuaeyu, anei kovke, pi, piam, ŋürü.<lb/>
   <lb/>—Ya, pi, piam, kovke.</p>

         <p xml:lang="arn" n="4"> Nümünümütuŋei, piam; nümünümütupeel, ünanentufemi, piam, ŋürü; lev t’ipai, piam.<lb/>
Kelpêr-kelpêr-femi, piam, kovke.</p>

         <p xml:lang="arn" n="5"> Wene levtui, piam, ŋürü. Ka pevi, piam, kovke.<lb/>
            —Marimari, kovke, pivi, piam, kovke ŋürü.<lb/>
—Marimari, pi, piam, kovke.</p>

         <p xml:lang="arn" n="6">—Mənna kəme nümün nieimi, nei kovke, pivi, piam, kovke ŋürü.<lb/>
            Nümün-nümün-tuaveyu, nei.<lb/>
—¡Pilan! Tiye-mu vei piŋen; ünanentuŋen; veimu kelpêr-klewen tva, pi, piam, kovke.</p>


         <p xml:lang="arn" n="7">—Fei tie-meu matte koilaŋei ta tve weda ŋürü, piŋei, piam, kovke.<lb/>
—Veimeu lev kontuŋei, piam, kovke, iŋei kuom.</p>



         <p xml:lang="arn" n="11"> EPEU  ORO ALKA </p>

         <p xml:lang="arn" n="1"> Werkeŋei, piam, tapayu-meu oro alka: “aukantulaavimi tapayu”, piŋei, piam, oro alka.<lb/>
 Veimeu amui, piam; puwi, piam, tapayu-meu; aukantupui, piam, oro alka.</p>


         <p xml:lang="arn" n="2"> Veimeu alka achavaʎ ŋetui, piam; raŋi lelvün peŋei, piam.<lb/>
            —¿Eimi no ma ŋachi voro alka? piŋei, piam.<lb/>
            —Inché ʎemai, nai, pi, piam.</p>
 
            <p xml:lang="arn" n="3">—Mənna lechi ŋəlameyu, “aukantulayavimi tapayu” pieyu, ŋa, nei oro alka, piŋei, piam, oro alka.<lb/>
 ¿Aukantultuvimi anta tapayu, nai oro alka? piŋei, piam, oro alka.</p>

         <p xml:lang="arn" n="4"> —¡Epe kintuvun, anei! pi, piam, oro alka. Kaʎi vemi aukachi; kimkatuan ta tva, pi, piam, oro alka.<lb/>
Veimeu vemkunuŋei, piam.</p>

<p xml:lang="arn" n="5"> Allün-meu kiñe kóyam-mu wenulei, piam. Veimeu pepueyu kiñe ŋürü, prakintulewepúi, piam, ŋürü.</p>


         <p xml:lang="arn" n="6">—¡Marimari, alka! pipui, piam, ŋürü. Künapaŋe, anei alka; ¡püchi aukantiyu anéi! pi, piam, ŋürü.<lb/>
            —¡Pilan, anei; laŋəmeli rume, anei! pi, piam, oro alka.<lb/>
—Laŋəmlayu, anei; mətte kəme went’u ŋetun, anei. Kuivi mai ta wiŋkeve ŋekevun, pi, piam, ŋürü.</p>


<p xml:lang="arn" n="7">—Pilan, pi, piam, oro alka.<lb/>
¿T’ewa ye mo kaiñe yeulaimu ma ŋa? piŋei, piam, ŋürü.<lb/>
 —¡Oh! kuivi kaiñe yeuvuyu; fanten-meu kəme wenüi yeutuyu, pi, piam, ŋürü.</p>


<p xml:lang="arn" n="8"> Allün-meu wit’aprai, piam, ŋürü; pevi, piam, t’ewa.<lb/>
—¡Tvi tami kəppan tami wenüi, aneŋi ürü! piŋei, piam, ŋürü.<lb/>
Kəppai, piam, tveichi t’ewa ina pünon ñi yeŋei (?), piam, ŋürü.<lb/>
Veimeu wiravklen t’ipai, piam, ŋürü.<lb/>
Akui, piam, tveichi t’ewa.</p>

<p xml:lang="arn" n="9">—Tevei ñi amuan ŋürü, anei t’ewa, piŋei, piam, t’ewa.<lb/>
Veimeu inaltu lemu nüŋepui, piam, ŋürü. Laŋəməpui piam, ŋürü. (Oro alka kechu küyen che kayu küyen che cheŋetui, piam, oro alka).</p>



         <p xml:lang="arn" n="12"> EPEU TIŊRE EŊU ŊÜRÜ</p>

<p xml:lang="arn" n="1"> Veimeu ñamŋerkei  ñi leqkai ŋürü. Veimeu weñaŋərkew.<lb/>
—¿Chumpeyayu ilotu iael? pirkei ŋürü. Kiñe ina l·aufaluaimi, eimi, maʎe, pirkei ŋürü. Inche wichayavin kuom, kuʎin, pirkei ŋürü.<lb/>

—Ya, pirkei tiŋre.</p>

<p xml:lang="arn" n="2"> Veimeu t’iparkei ŋürü, wichaavilu l·owan, choike, t’uli, yúem , kumt’i; kov’üw; is’t’okuom kuʎin wicharkevi kəpalərkevi l·auval-uklechi tiŋre-meu.<lb/>

—“¡Kəme elayin, ülmen em!” pirkei ŋürü.</p>

<p xml:lang="arn" n="3">  Veimeu pəchi mapu lewelu akulu t’uli:<lb/>

—¡Oo! ¡weda wüt’an, ané  kompañ! ¿Chum anta koilatu-pettu-yaavuimi , kompañ ŋürü? pirkei t’uli.<lb/>

—¡Fuo ! ¿Chem pikeimi che ane kompañ? pirkei ŋürü.</p>

<p xml:lang="arn" n="4"> Veimeu wüñorkei t’uli. Kakelu kəpakarkei. Feimeu akurkei l·a tiŋre-meu is’t’okuom kuʎin.<lb/>
Awüŋmaŋeparkei  tiŋre; waʎpayawürkei tveichi kuom kuyin.</p>


<p xml:lang="arn" n="5"> Veimeu eʎa-leli-kunumekerkei  tiŋre d’uʎi-pelu doi mot’it’e lowan. Riŋkət’ipafemərkei nüpurkei kiñe füətcha lowan. Feimu l·aŋəmərkei tiŋre.</p>


<p xml:lang="arn" n="6"> N̰ürü kai ʎazurkei tveichi t’uli. Lev’ t’iparkei təveichi t’uli. 
Wüŋest’-nierkew.<lb/>
 “¡Ai! ¡ane kompañ! ¡Mətte newüntukeli ane!” pirkei ŋürü.<lb/>
Veimeu kat’irkei ñi ʎazu ŋürü.<lb/>
Wüñomerkei; akuturkei tiŋre-meu.</p>

<p xml:lang="arn" n="7">—¿Chumlei, ŋürü, nüimi? piŋerkei ŋürü.<lb/>
—¡A! nüv’in, ané maʎé; ¡kat’in ñi weda ʎazu, anê maʎê! pirkei ŋürü.<lb/>
—¡Matukelpa, ané! wed’aŋkunupaen , anai, piŋerkei.<lb/>
Veimeu kəparkei; wit’anentuparkei ñi kuchiʎu, rouparkei ŋürü.</p>

<p xml:lang="arn" n="8">—¡Inche yauketuan  loŋko lowan! pirkei ŋürü. Femi.<lb/>
—lnche ñi müʎotuiŋu  iael, pirkei tiŋre.<lb/>
—¿Chem anta yauketurkean kai, maʎe? pirkei ŋürü.<lb/>
—Külche lowan, anei, yauketuimuaimi , piŋerkei ŋürü.<lb/>
—Ya, pirkei ŋürü.<lb/>
Feimu eluŋerkei külche lowan; veimu iərkei:<lb/>
—Mənna vorei ñi elueteu, weda fuətcha maʎe, pirkei ŋürü.<lb/>
Feimu iərkei.</p>

<p xml:lang="arn" n="9"> All·ün-meu werküŋerkei: Yeltuve ilo püitchi ke tiŋre, piŋerkei ŋürü.<lb/>

Veimeu kutama-kunulel-nierkei; amurkei ŋürü.<lb/>
 Tieu-ple ñamkonpurkei kiñe püitchi mawida-meu ŋürü, veimeu ilotupurkei. Kuom, apumkunumerkei ñi ilo. Wüñometurkei.</p>

<p xml:lang="arn" n="10"> Akuturkei tiŋre-meu.<lb/>
—¿Wüñomewiyéimi che ka, ŋürü? piŋerkei ŋürü.<lb/>
—¡Wüñomewiyen, anei maʎê!<lb/>
Epe ke ŋüñen l·arkevuiŋən weda püitchi ke tiŋre, pipaturkei ŋürü. 
Təveichi d’oi püchilo müñeil (?), doi all·ü-kunui ta ilu, pirkei ŋürü.<lb/>
—Fei ürkemai, pirkei tiŋre.</p>

<p xml:lang="arn" n="11">	Deumayal-kunupan kai ŋürü, piŋerkei ŋürü.<lb/>
Veimeu keʎurkei deumaya all·ün-meu ŋürü; kuom afümmerkei ñi iael.</p>


<p xml:lang="arn" n="12"> Veimeu t’iparkei ŋürü; wekun mawida. Wüño-lev-merkei ŋürü.<lb/>
“¡Vuô! ¡kəppai malon , anei maʎê! ¡Tfá ñi akun malon, anéi maʎê!” pirkei ŋürü.<lb/>
Veimeu matukalewerkei tiŋre.</p>

<p xml:lang="arn" n="13">—¡Amuiyu ané maʎê! pirkei ŋürü; ruparkei ñi lev.<lb/>
—¡Maʎê! ¡mankaden, anái! pirkei tiŋre.<lb/>
—Prapaŋé, maʎe, piŋerkei ŋürü.<lb/>
Müñal prayael d’iñüm rumeketurkei pu püt’a tiŋre.</p>

<p xml:lang="arn" n="14"> Veimeu all·ü konlu lemumeu, wüño-kunu-femeturkei ŋürü.<lb/>
Kəpaturkei tveichi ilu elkunupuel tiŋre; kuom yiparkei ŋürü tveichi ilu.<lb/>
 Veimeu t’ipaturkei fuətcha ka mapu.</p>

<p xml:lang="arn" n="15"> El-pünon-kei, piam, ŋürü.<lb/>
Pu chaankin  leufü kuonmekei, piam, ŋürü.</p>

<p xml:lang="arn" n="16"> Pu t’avia amui, piam, tiŋre ilo-meu. Pepulai, piam.<lb/>
“¡T’ewa, weda ŋürü! ¡kiñe ina l·ayai weda ŋürü!” pi, piam, tiŋre.<lb/>
Kintuŋei, piam, ŋürü; nümətuŋei, piam, ŋürü.<lb/>
Pu  kəlle kachu umauqkəlelu pepueyu tiŋre. Fent’epun umauqkəlei, piam, ŋürü.</p>


<p xml:lang="arn" n="17"> Peŋepui kiñe püchi yuŋe maməʎ- meu, sipo-kunu-kadiŋei, piam.<lb/>
“¡Ai! ¡kəme-nielaeneu weda kəppelle!” pi, piam, ŋürü. Ka umauqtui, piam.<lb/>
Ka femkunuŋei, piam. 
“¡A! ¡weda kəppelle! ¡pepi-umauqtulelaenen weda kəppelle!” pi, piam, ŋürü.</p>

<p xml:lang="arn" n="18"> Feimeu: “Nükunukavichi weda ŋürü, lev t’ipale rume”, pi, piam, tiŋre. Feimeu nüeŋei, piam, ŋürü.<lb/>
—¡Ai! ¡anéi maʎê! ¡Ai! ¡ane maʎê! pi, piam, ŋürü. Ünatuŋei, piam.<lb/>
—¿L·aŋəmkatuanam nei? pi , piam, ŋürü. ¡Kiñe d’uŋu, anéi maʎê! ¡Moŋeche ane maʎê! pi, piam, ŋürü</p>

<p xml:lang="arn" n="19">—¿Chem duŋu, koila weda ŋürü? piŋei, piam.<lb/>
—Püitchi leikəmen  mai, veimeu ŋətamkayaeyu, pi, piam, ŋürü.<lb/>
—Ya, pi, piam, tiŋre.</p>

<p xml:lang="arn" n="20"> Veimeu leikünŋei, piam, ŋürü.<lb/>
—¿Chem d’uŋu? piŋei, piam.<lb/>
—¡Maʎê, yav’kan mai, nai, maʎê!<lb/>
Kiñe d’uŋu, anei maʎê, ¡moŋche anei!<lb/>
Nülelaeyu epu kuʎin, kiñe t’uli, ka kiñe choike all·ü motilu, pi, piam, ŋürü.<lb/>
—Ya, pi, piam, tiŋre. Kiñe ina markayaeyu, piŋe ŋürü.<lb/>
Markaŋei, piam.</p>

<p xml:lang="arn" n="21">—¿Chuməl nülelaen? piŋei, piam, ŋürü.<lb/>
—Epúe kuo-meu t’awayu, pi, piam, ŋürü.<lb/>
—Ya, pi, piam, tiŋre. Veimeu ka markaŋei, piam.<lb/>
Veimeu femkunuŋei, piam, ŋürü.</p>


<p xml:lang="arn" n="22"> Veimeu t’ipai, piam, wicha kaʎku t’ewa all·ü ŋürü. Yemei, piam, epu kaʎku t’ewa. Veimeu pəttokokemum t’uli eŋu choike ʎov’tui piam, tveichi t’ewa.</p>


<p xml:lang="arn" n="23"> Raŋi antə kuoopui, piam, pəttokoyalu t’uli eŋu choike. Epe puwlu ko-meu, piam: “¡Vuô! ¡kompañ! ¡weda wüt’an, anéi kompañ!" pi; piam, t’uli.<lb/>
   —¿Chumtuyaafuyu nei kompañ? piviŋu, piam.</p>
 
<p xml:lang="arn" n="24"> D’oi püchi mapu puwlu: “¡Weda wüt’an ka, anéi!” pi, piam, choike.<lb/>
—¡Püichi pəttokoayu, anei! piŋu, piam.<lb/>
Veimeu püichi ke pəttokuoiŋu, piam.</p>


<p xml:lang="arn" n="25">—¿Chuchi kunuayu che anéi? ¿Lelfüntuavuyu che nai? pivuiŋu.<lb/>
—¡Pu mawida kuonkayu, anei! pi, piam, choike.</p>

<p xml:lang="arn" n="26"> Veimeu amuiŋu, piam, mawida-meu. Tieu-pəlle kaminantu­kaminantu-fempui , piam, t’uli. 
Veimeu wiravúi, piam, choike.<lb/>
Weluwelutu-weluwelutu-femi, piam, choike.</p>

<p xml:lang="arn" n="27"> ¡Vuou! ¡eʎalkayavuiyu, kompañ choikê! pi, piam, t’uli.<lb/>
—Eimi mətten, anei t’uli, mətte pütchi lev nieimi, anéi t’uli, pi, piam, choike.<lb/>
—¡Vuou! ¡Chumavun te anei! pi, piam, t’uli. Eimi mai epu namun nieimi mətten, anei, inché meli namun nien, ané, pi, piam, t’uli.</p>


<p xml:lang="arn" n="28"> Veimeu kuonpuiŋu, piam, kiñe püchi mawida-meu. Veimeu epe t’ipaupullu tveichi pətchi lemu-mu ayepui, piam, choike. Epe t’ipaupullu kat’i lev kontu-femeyu, piam, tveichi epu kaʎku t’ewa.</p>



<p xml:lang="arn" n="29"> Lev’ t’ipaiŋu, piam. All·üñma inaŋeiŋu, piam. Epe ke d’iŋekeiŋu, piam. Waichev-meu t’ipakeiŋu, piam, choike [yeŋu t’uli].<lb/>
Üt’üvtukupui, piam, kiñe lil-meu; raŋi ko, piam, üt’üvkonpuiŋu, piam.<lb/>
Veimeu epúñ-pəle kat’ituŋeiŋu, piam.<lb/>
Choike t’ipai, piam. T’uli nüŋei, piam.</p>


<p xml:lang="arn" n="30"> Veimeu yelŋei, piam, tiŋre.<lb/>
—Maʎê, pipui, piam, ŋürü; kiñe nü  mətten mai, maʎê! pipui, piam, ŋürü.<lb/>
—¡Fei ürkemai! pi, piam, tiŋre.  ¡Kiñe ina l·ayaimi, wedañma ŋürü! piŋei, piam, ŋürü.</p>

<p xml:lang="arn" n="31">—¡Mû, anei maʎê! ¡Ka nülkayaeyu, anei maʎê! pi, piam, ŋürü. Ka wichanien epu kaʎku t’ewa nülelaeteu choike, pi, piam, ŋürü. Epúe, kuo-meu t’awayu, pi, piam, ŋürü.<lb/>
—Ya, pi, piam, tiŋre.<lb/>
Veimeu leikünŋei, piam, ŋürü.</p>

<p xml:lang="arn" n="32"> “¡Fôt, wedá tiŋre! Kiñe ina l·aŋəmavin wedá tiŋre. N̰ünenkavili, l·ayai weda tiŋre. ¿Mənna wapo ŋelai tiŋre?” pi piam, ŋürü.<lb/>
N̰ünen, piam, eli ŋürü. Kuom ráyen-kachu-tui, piam, ŋürü.<lb/>
Veimeu pənantukukunuyei, piam, ñi t’əlke-meu.</p>

<p xml:lang="arn" n="33"> Epuwentun-meu kəppai, piam, tiŋre, All·ü mapu peŋei, piam, ŋürü.<lb/>
"¿Chuchi went’u chei ta tiye, mənna kəmmelkalei? pi, piam, tiŋre.<lb/>
Puwi, piam.</p>

<p xml:lang="arn" n="34">—¡Márimarî maʎê! pipui, piam, ŋürü.<lb/>
 —¿Eimi anchi ŋürü? piŋei, piam, ŋürü. ¡Mənna kəmelkaleturkeimi wesakelu nai! piŋei, piam, ŋürü.</p>


<p xml:lang="arn" n="35">—¿Akulai mai ñi epu wicha, nei maʎê? pi, piam, ŋürü. Ka kiñe d’uŋu, anei maʎe, kiñe kuʎin d’oamfulmi, anei maʎê. All·ü vali nei; epu mari peso ñi ŋiʎael , pi, piam, ŋürü. Fei d’oamfulmi, eloaveyu anei, pi, piam, ŋürü.</p>


<p xml:lang="arn" n="36">—¿Chem kuʎin? pi, piam, tiŋre.<lb/>
—Famməllu, ané maʎê, pi, piam, ŋürü. Feimeu menta -wülmen-miauimi, anéi maʎê, pi, piam, ŋürü.<lb/>
T’awau-tukulel-aveyu vaməchi rayen kachu, pi, piam, ŋürü.</p>

<p xml:lang="arn" n="37">—¿Chumkunuimi kai tukulel-nieimi? piŋei, piam, ŋürü.<lb/>
—T’ari kunuŋen, veimeu t’awau tukulelŋen, pi, piam, ŋürü. Tukulmi kai famməlu d’oi ülmen miauimi. lnché ka antə mian tfa, nei maʎê, pi, piam, ŋürü.<lb/>
Tukulelualiu famməlu, veimeu livŋeyan, pi, piam, ŋürü.<lb/>
—Ya, pi, piam, tiŋre.</p>

<p xml:lang="arn" n="38"> Fent·epun kəmme t’ariŋei, piam.<lb/>
Veimeu pənantukukunulelŋei, piam, loŋko-meu kiñe rayen.<lb/>
Epu kura, piam, nüniei ŋürü.<lb/>
Veimeu üt’üvtu-naküm-niei, piam, fuəttá kura-mu.</p>

<p xml:lang="arn" n="39"> “¡Wedá tiŋre! vachi antə l·ayaimi, wedañma kadel wapo ŋeimi, weda tiŋre”, pi, piam, ŋürü. Welelvi, piam, kura-mu.<lb/>
Riŋküt’ipavui, piam, tiŋre yem.<lb/>
Feimu l·aŋəmüi, piam, tiŋre. 
Veimeu nentuñmaŋei, piam, t’alke tiŋre. ʎazui, piam, t’əlke tiŋre ŋürü.</p>


<p xml:lang="arn" n="40"> “Kiñe ina pəratuan wenu mapu”, pi, piam, ŋürü.<lb/>
“¡Cháu ŋünechên! ¡pranpatuen chau ŋünechên!” pi, piam, ŋürü. 
Ut’üv-pramüi, piam, ñi ʎazu; ŋiʎaturkei, piam.</p>

<p xml:lang="arn" n="41"> Veimeu ŋünechen nüñma­paeyu, piam, ñi ʎazu. Veimeu pramüi, piam. Raŋin pullu kat’ikunulelyetui, piam, ñi ʎazu.<lb/>
Naqpatui, piam, ŋürü. Veimeu l·atui.</p>




<note>II. CUENTOS MÍTICOS</note>


<p xml:lang="arn" n="1"> LA NOVIA DEL MUERTO</p>

         <p xml:lang="arn" n="1"> EPEU KIÑE L·A KUREYEUWƏRKEI MOŊEN DOMO EŊU</p>

<p xml:lang="arn" n="1"> Feimeu l·arkei kiñe went’u, üñamŋërkew. Feimeu ñi üñam aʎkukeeyu ñi l·an.</p>

<p xml:lang="arn" n="2"> L·alu rüŋalŋerkew; laŋəmtukulelŋerkei ñi kaweʎu is’t’okom; is’t’okom ñi niel təkulelŋerkei, ñi chiʎa, ñi sipuela, ñi kuchiʎu, t’üpúe, ñi fünrüŋi tukulelŋerkei.</p>


<p xml:lang="arn" n="3"> Feimeu yav mari antə l·alu amurkei ñi üñamyekeelchi d’omo-meu. Feimeu puwərkei pu t’avia ñi üñam-meu. Puwlu, feimeu “L·ai, piŋekeimi”, piŋërkei.<lb/>

–¿Koila-duŋu-un-am ve? Pirkei; vente koilaam che, pirkei.</p>

<p xml:lang="arn" n="4"> Feimeu kudurkei kiñe püchi kampu eŋu; kudulu mavəlaateu təvichi püchi kampu.<lb/>
“Femkeeli, kompañ, pirkei; mətte kut’ankəlei ñi kadi”, pirkei.<lb/>
Feimu femkunuŋerkei.</p>

<p xml:lang="arn" n="5"> All·ü pun kom umautulu che, feimeu puwərkei ñi üñam-meu.<lb/>
–Kəpan, pirkei; fəcha kuivi d’uŋuyeŋeyu. Kiñe iña kureyeuwayu, pirkei; təvachi pun amoayu, pirkei.</p>


<p xml:lang="arn" n="6"> –Fei ürkemai, pirkei təvichi domo. Koom elelŋei mi chiʎa; ¿chumŋechi nentuaimi kai? piŋerkei.<lb/>
–Inche kizu kimnieqan ñi nentutoael, pirkei təvichi went’u.</p>

<p xml:lang="arn" n="7"> –Fei ürkemai; ¡chiʎautuŋe, amoayu! pirkei təveichi domo.<lb/>
Feimeu chiʎauturkei, kiñe kimlaayu rume təveichi pú che.<lb/>
Feimeu “rupan chiʎautun”, pipaturkei təveichi domo-meu. Feimeu amurkeiŋu.</p>

<p xml:lang="arn" n="8"> Pəchi tieu-ple wiravpurkei; veimeu ülkaturkei:<lb/>
“Kaʎvü-kaʎvui mapu tayu rumeam”, pirkei.</p>

<p xml:lang="arn" n="9"> Feimeu kaŋenturkevui təveichi domo.<lb/>
–¿Chem-meu ülkatuyekəpaimi am? piŋërkei təveichi l·a went’u.<lb/>
–Kuivi ke che vemkevui tañi yenieyəm domo kureŋeyəm, pirkei təvichi went’u.</p>


<p xml:lang="arn" n="10"> Feimeu cheu ñi rüŋalŋemum feimeu puwərkei. Feimeu povorkei  təveichi domo.</p>

<p xml:lang="arn" n="11"> Feimeu epuentun-meu “amoan” pirkei təveichi ŋen ñawe. Feimeu amurkei, puwərkei təveichi ŋen vottəm-meu.</p>

<p xml:lang="arn" n="12">—Kəpan, chumlepun ñi ñawe, tukulŋen ruka-meu, pipurkei.<lb/>
Feimeu: –¿Chem vottəm nien? pirkei təveichi fücha went’u.<lb/>
–¿Nierkelaimi am? piŋerkei.<lb/>
Feimeu: –¡Kuivi yav mari antə-meu l·ai ñi vottəm em! pirkei təveichi went’u.</p>

<p xml:lang="arn" n="13"> Feimeu amurkeiŋən eltun-meu. Feimeu peŋepurkei təveichi d’omo pəra-kaweʎu-lelu təveichi l·a kaweʎu-meu. Feimeu ŋəmaŋəmaŋërkei.</p>

<p xml:lang="arn" n="14"> Feimeu yeŋemeturkei, akulŋeturkei ñi mapu-meu. Feimeu marichi wimlai, piam; pu ruka nieŋevui, piam; marichi məlelai, piam.</p>

         <p xml:lang="arn" n="15"> Feimeu “kiñe ina ŋiʎayavin təveichi domo”, pirkei. Feimeu ŋiʎaŋei, piam, təveichi domo. Feimeu laŋəmtukuŋei, piam, təveichi l·a went’u-meu.</p>



   <p xml:lang="arn">EL VIEJO LATRAPAI</p>

   <p xml:lang="arn" n="2"> EPEU LAT’APAI  FƏTTA</p>

<p xml:lang="arn" n="1"> Feimeu niei, piam, eppu ñawe Lat’apai fətta. “¡Ked’auelŋean!” pi, piam. “Wülan ñi eppu ñawe”, pi, piam.</p>


<p xml:lang="arn" n="2"> Feimeu eppu chokəm niei, piam. “Ked’auelaeneu ñi eppu chokəm; feimeu kureyeñmayaeneu ñi eppu ñawe,” pirkei Lat’apai fətta.</p>

<p xml:lang="arn" n="3"> Feimeu amurkei təveichi epu peñuew; kiñe, piam, Kóŋkəl , piŋei, kaŋelu Pədíu piŋei, piam. Feimeu puiŋu, piam. 
(Re akucha ŋei ñi anüpuam eŋu ).</p>



<p xml:lang="arn" n="4"> Feimeu: “Kədauelmuan, epu vochəm; eluayin ñawe,” piŋeiŋu, piam, təveichi epu went’u.<lb/>
Feimeu “Ya” piŋu, piam.<lb/>
–¿Chem kədauayu? piŋu, piam.<lb/>
–Kat’əlmoan ñi t’emyen aliwen pi, piam, Lat’apai fətta.</p>

<p xml:lang="arn" n="5"> Feimeu elukunuyeŋeiŋu epu weza ke toki. Feimeu “Kiñe ke rüpun-meu t’antulmoan ñi aliwen,” piŋeiŋu, piam.</p>


<p xml:lang="arn" n="6"> Feimeu amuiŋu, piam; peŋelŋepuiŋu təveichi pəcha  ke aliwen. Feimeu t’antul-pualu eŋu kiñe-rüppu-fem-puiŋu, piam; feimeu wat’ofemi, piam, təveichi toki ñi eluŋen eŋu.</p>


<p xml:lang="arn" n="7"> Feimeu: wat’oi yu toki, pipatuiŋu, piam. Kiñe ina kizu yu toki-meu kədauayu, piŋu, piam.<lb/>
Feimeu: fei ürkemai, pi, piam, Lat’apai fətta.</p>

<p xml:lang="arn" n="8"> Feimeu kiñe fəcha koyam-meu puiŋu, piam. Feimeu: təva-meu mət’ümayu toki, piŋu, piam, təveichi epu went’u. Feimeu pərakintu-kunuiŋu, piam.</p>


<p xml:lang="arn" n="9"> “¡Naqpaokeʎeŋe mai, piʎan  toki!<lb/>
¡Naqpaokeʎeŋe mai, piʎan toki!” piŋu, piam.<lb/>
“Fərenemuyu ŋənechen; nakə-melmu-pa yu epu toki, re kiñe ke rüpu-mu mətten t’amtulu,” piŋu, piam. Feimeu fətcha wenu t’alêupi piam, təveichi piʎan toki.</p>


<p xml:lang="arn" n="10"> “¡Naqpaokeʎeŋe mai, piʎan toki!<lb/>
¡Naqpaokeʎeŋe mai, piʎan toki!”<lb/>
Feimeu all·ün raŋin wenu t’aleupipai, piam, piʎan toki.<lb/>
“¡Fərenemuyu ŋənechen, nakəmelmupa yu toki!” piŋu, piam, veichi epu went’u.</p>


<p xml:lang="arn" n="11"> Ka mət’ümiŋu, piam:<lb/>
“¡Naqpaokellenge mai, piʎan toki!<lb/>
¡Naqpaokeʎeŋe mai, piʎan toki!” piŋu, piam. Feimeu pəchi mapu t’aleupai, piam, piʎan toki.<lb/>
“Fərenemuyu ŋənechen; ¡nakəmelmu-pa yu toki!” piŋu, piam.</p>

<p xml:lang="arn" n="12"> “¡Naqpaokeʎeŋe mai, piʎan toki!<lb/>
¡Naqpaokeʎeŋe mai, piʎan toki!” piiŋu, piam. Feimeu naqpai, piam, piʎan toki; t’aleufempai, piam, təveichi koyam-meu. Feimeu naqpai, piam, mapu-meu.</p>


<p xml:lang="arn" n="13"> Feimeu ka ke nüfemiyu, piam, təveichi epu toki, Pədiu eŋu Koŋkəl.<lb/>
Feimeu amuiŋu, piam, kat’ü-aliwen-alu eŋu. Feimeu puwiŋu, piam; kat’üpui, piam, aliwen eŋu.</p>

<p xml:lang="arn" n="14"> Kiñe-ke-rüpu-kunu-fempuiŋu, piam; t’anvemi, piam, aliwen. Feimeu is’t’okom aliwen t’antuiŋu, piam; re-kiñe-ke-rüppu-kunuiŋu, piam, kiñe ke aliwen.</p>


<p xml:lang="arn" n="15"> Feimeu kom deumaiŋu, piam.<lb/>
Feimeu kureyeiŋu, piam, təvichi eppu ent’w.</p>

<p xml:lang="arn" n="16"> “Deu kureyeñmamun tañi ñawe nəfalmoan ñi t’emyen lofo  toro”, pi, piam, Lat’apai fətta.<lb/>
“Ya”, piŋu, piam, təveichi epu went’u.</p>


<p xml:lang="arn" n="17"> Feimeu yeŋeiŋu, piam, təveichi lofo toro-meu. Puülŋeiŋu, piam. Feimeu nəfapuiŋu, piam.<lb/>
Koom laŋəmpui təveichi lofo toro eŋu, piam. Feimeu kəpatuiŋu piam, ñi ruka-meu.</p>


<p xml:lang="arn" n="18"> Ka all·un-meu “nəfalaeneu ñi choike ka ñi luan,” pi, piam, Lat’apai fətta. Feimeu “ya” piŋu, piam; ka yeŋeiŋu lowan-meu, choike-meu təveichi epu ent’u.</p>


<p xml:lang="arn" n="19"> Yei, piam, ŋüru; puiŋən , piam, təveichi lowan-meu ka təveichi choike-meu.<lb/>
Feimeu ŋürü, piam, lepum-kaweʎu-yekəmew.</p>

<p xml:lang="arn" n="20"> –Kəmei mi kaweʎu ka, ŋürü, piŋekei, piam.<lb/>
–Kəmei tañi kaweʎu, pikei, piam.<lb/>
Feimeu puwlu eŋən, inantukui, piam, choike ŋürü; kiñe dilai rume, piam. Feimeu kəpatui, piam, ŋürü; elkunumevi təveichi epu went’u.</p>

<p xml:lang="arn" n="21"> Feimeu akutui, piam, Lat’apai fətta-mu.<lb/>
–¿Elkunumevimi təveichi epu went’u? piŋei, piam.<lb/>
–Elkunumeviñ, pi, piam.</p>

<p xml:lang="arn" n="22"> Feimeu epuentun-meu werküŋei, piam. “¿Akupetulai ñi epu chedkui?” pi, piam, Lat’apai fətta. “Pemeviŋe akutun eŋu”, piŋei, piam, ŋürü.</p>


<p xml:lang="arn" n="23"> Feimeu amui, piam, ŋürü.<lb/>
Puwi, piam, təveichi epu domo-meu.<lb/>
–¿Akutui  mu epu vətta? pipuvi, piam, təveichi domo.<lb/>
–Akulai, pi, piam.</p>

<p xml:lang="arn" n="24"> Feimeu amutui, piam; puwtui, piam, Lat’apai vətta-meu ŋürü. “Akurkelaiŋu”, piputui, piam.</p>


<p xml:lang="arn" n="25"> Ka pichi all·ün-meu ka werküŋei, piam. Ka amui, piam, ŋürü.<lb/>
–¿Akutui tamu vətta? pipui, piam.<lb/>
–Akulai, pi, piam, təveichi epu domo.</p>


<p xml:lang="arn" n="26"> Veimeu wüñopai, piam, ŋürü; ka puwtui Lat’apai vətta-meu.<lb/>
–Akulai, pi, piam.<lb/>
–Feimeu kiñe ina laŋəmavimi təveichi epu domo, ñi epu ñawe, piŋei, piam, ŋürü.</p>


<p xml:lang="arn" n="27"> Feimeu werküel ŋürü kənt’ouv’alui  piam.<lb/>
–Kiñe ina laŋəmeve təveichi epu domo, piŋei, piam.<lb/>
–Künt’on, pi, piam.<lb/>
–Amukaŋe, ñochi-lekaqaimi, piŋei, piam.</p>


<p xml:lang="arn" n="28"> Feimeu amui, piam. Tieu-ple ülkatupui, piam, ŋürü:<lb/>
“Kúʎiu-kúʎiu-kə´lewéi tañi namûn, wéküpeetéu Lat’apai və’ttá.<lb/>
Kuʎiu-kuiu-kəlewei tañi namûn, werküpeetéu Lat’apai və’ttá” , pi, piam, ŋürü.</p>

<p xml:lang="arn" n="29"> Veimeu poui, piam, təveichi epu domo-meu. Feimeu laŋəmpuvi, piam; mür laŋəmpuvi, piam təveichi epu domo. Kopukunuyevi, piam.</p>

<p xml:lang="arn" n="30"> All·ün-meu akutui, piam, təveichi epuwent’u. Kopu-kopui, piam, təveichi epu domo.<lb/>
Akuttullu təveichi epu ent’u: “umau umau-kəlerkeiŋu epu wedañma”, pipatui, piam, kiñe went’u.</p>


<p xml:lang="arn" n="31"> Feimeu wimanakəmfempatəvi, piam, ñi kure. Feimeu neŋəməlai rume, piam, təvichi domo. Feimeu paila rulpavi, piam, ñi kure. Veimeu ula kimvi, piam, lale ñi kure.</p>


<p xml:lang="arn" n="32"> Veimeu ŋəmautupatuiŋu, piam. Veimeu “kiñe ina t’ipayayu” piiŋu, piam. All·ün-meu t’ipaiŋu, piam. “T’ewa, weda Lat’apai vətta kiñe ina layai,” piŋu, piam.</p>


<p xml:lang="arn" n="33"> All·ün-meu peŋei, piam, ŋürü.<lb/>
Feimeu reqŋeŋei, piam, ŋürü.<lb/>
Feimeu “chemnorume moŋelaai; meli  t’ipantuai pun”, piŋu, piam.<lb/>
Feimeu chaʎaliŋu, piam, puw.</p>


<p xml:lang="arn" n="34"> Feimeu t’apumuvui, piam, is’t’okom üñəm: piʎmaiken, ñamku, kanin, kəleŋkəlen, rakiñ, rawilma, kon’o, maikoño is’t’ofiʎ üñüm tapumufui, piam.</p>


<p xml:lang="arn" n="35"> Feimeu “kiñe ina eluayiñ ñawe”, piŋei, piam, Pədiweŋu Koŋkəl.<lb/>
Feimeu “ya”, piŋu, piam.<lb/>
All·ün-meu, piam, t’anakunuiŋu, piam,</p>


<p xml:lang="arn" n="36"> Wəne koni, piam, ñamku ñi ñawe. “¡Təyeu-ple t’ipape, weda ipakarwav’e!” piŋei, piam.<lb/>
Ka all·ün-meu koni, piam, kanin ñi ñawe. “¡Tiyeu-ple t’ipape, weda nümmüneyen !”, piŋei, piam.</p>

<p xml:lang="arn" n="37"> Ka pəchi all·ün-meu koni, piam, piʎmaiken ñi ñawe.<lb/>
“Fei t’okiviyu tayu kure t’okiviyu”, piŋu, piam, təveichi epu went’u.</p>


<p xml:lang="arn" n="38"> Feimeu loŋko-ple wit’alei, piam. “Siŋe naqpaŋe ”, piŋei, piam; nor-ple wit’akunupui, piam. “Siŋe pərapatuŋe”, piŋei, piam; loŋko-ple wit’aleputui, piam.<lb/>

“Fente pəchichi üñüm teni”, piŋei, piam.</p>


<p xml:lang="arn" n="39"> Feimeu is’t’okom üñüm koontəfeyu, piam. Kiñe ayülai rume. “Kiñe ina meli t’ipantuai pun”, piiŋu, piam.<lb/>
Puni, piam; wün·welai, piam.</p>


<p xml:lang="arn" n="40"> Feimeu fentepun weñaŋkeiŋən , piam. Feimeu siʎo eli, piam, ŋənen.<lb/>
Veimeu: “Kiñe ina inche pu pət’a mula t’ipayañi lef. Feimeu t’əpevəle ñi mula ütünakümai ñi chaʎa pun”, pi, piam, siʎo.</p>


<p xml:lang="arn" n="41"> Feimeu cheu ñi amulemum Pədiu weŋu Koŋkəl, pu pət’a mula lef t’ipawemi, piam, siʎo.<lb/>
Veimeu wün· t’ipafemi, piam.<lb/>
Lat’apai vətta ent’in lai, piam.<lb/>
Feimeu wün·ən-meu, feimeu moŋei, piam, qüñüm.</p>

<p xml:lang="arn" n="42"> Feimeu ŋəmaiŋu, piam, təveichi epu ent’u. “Awuŋeʎayu ” piŋu, piam. Feimeu ŋəmaiŋu, piam. Peeyu, piam, choike yeŋu.</p>


<p xml:lang="arn" n="43"> –¿Chumimuam puen ? epu eʎa went’u piŋeimu, piam.<lb/>
–L·ai mai yu kure yem, piŋu, piam.<lb/>
–Inche ülkatulmupachi, a puen pi, piam, choike. “Katan-yu choike, t’aft’af-uün  choike” pimoan, pi, piam, choike.</p>


<p xml:lang="arn" n="44"> Feimeu fei piŋei, piam. Kiñe rüŋan-meu waʎpai , piam, purui, piam. “T’avt’av-uün choike, katan-yu choike” piŋei, piam.<lb/>
Fen·t·epun kəmelkai ñi purun.<lb/>
Feimeu t’ipapai, piam, epu kuse.</p>

<p xml:lang="arn" n="45"> Feimeu: “Fei pimuchi, puen”, pi, piam, choike. Ka vei piŋei, piam. “Katan-yu choike, t’avt’av-uün· choike”, piŋei, piam; mekei, piam, ñi purun.</p>


<p xml:lang="arn" n="46"> Feimeu all·ün-meu t’ipapai piam, epu üʎcha domo; kiñe kinpəle t’aumaŋei, piam.<lb/>
–Fei təva mu kure, puen, piŋeiŋu, piam, Koŋkəl eŋu Pədiu.</p>

<p xml:lang="arn" n="47"> Veimeu pel’o-pel’o-tuiŋu  piam.<lb/>
–Fei t’okiviñ, piŋu, piam.<lb/>
Feimeu təvei epu kuse fei, piam, eleltueyu ñi ŋe təveichi epu üʎcha domo. Feimu kəme ŋe ŋetuiŋu, piam. Feimeu kure-yetui ñi kure-yeŋu. Feimeu all·ün-meu kəme went’u ŋetuiŋu, piam.</p>



<p xml:lang="arn" n="3"> LAS APUESTAS</p>

<p xml:lang="arn" n="3"> EPEU KIÑE CHERUVE</p>

<p xml:lang="arn" n="1"> Veimeu məlerkei epu püchi mapuche. Veimeu “amuan deqiñ-meu”  pirkei təveichi wunen. Amui, piam; “amullu nəv’ayam” pi, piam.</p>

<p xml:lang="arn" n="2"> Veimu puwi, piam; pepui, piam, lowan, leqkaitupui, piam; məttewe pepui, piam, lowan, choike. Məlei, piam, kiñe t’eww.</p>


<p xml:lang="arn" n="3"> Veimeu pərapui, piam, deqiñ meu; wechunpui, piam, wechupullu , piam.</p>


<p xml:lang="arn" n="4"> Veimeu doi dumiñklelu-meu t’ellankunui ñi mula, piam.<lb/>
Veimeu leq konpui, piam, təveichi Cheruve  ñi ruka-meu. Wülŋiñ-ruka-meu wis’t’akonvempui, piam.</p>

<p xml:lang="arn" n="5"> Veimeu Cheruve ñi kona ʎadkətueyu, piam. “¿Chumael kuonpaimi?” piŋei, piam. Veimeu: “Müchai akuai Cheruve; ¡amutuŋe! Akutule Cheruve, laŋəmpatuai-meu”, piŋei, piam.</p>


<p xml:lang="arn" n="6"> Veimeu ʎadküi, piam, təveichi püchi mapuche. “¿Inche, chem-meu laŋəmâneu?”.<lb/>
Wit’akonklepui Cheruve ñi ruka-meu, piam.</p>

<p xml:lang="arn" n="7"> Məlei, piam, Cheruve ni t’ewa, waka fent’enkei, piam. Veimeu waloñmaŋei ñi t’ewa pütchi mapuche, piam, rume manŋelai, piam.<lb/>
“T’ipatuŋe veiyikache”, piŋei, piam.</p>

<p xml:lang="arn" n="8"> Məlei eppu qüʎcha domo, uvisa-kechi t’arilei, piam, iloael Cheruve. Eppe eppe raŋi antə puwi, piam, Cheruve.</p>


<p xml:lang="arn" n="9"> –¡Amutuŋe! kəppatui Cheruve, mətcha laŋəmŋepaimi, piam, piŋei, piam, təvichi püchi mapuche.<lb/>
Veimeu: –¿Wapo anda ta Cheruve? pi, piam.<lb/>
–Wapo, ilocheve: məchai peŋepatulmi laŋəmŋeimi, piŋei, piam.</p>


<p xml:lang="arn" n="10"> Veimeu kəppatui, piam, Cheruve, eppe eppe puwtullu. Veimeu laulauputui loŋko che, piam, Cheruve.<lb/>
Veimeu wilev-wilev-femi, piam; qülalei ni wün putui, piam, Cheruve.</p>

<p xml:lang="arn" n="11"> Veimeu pütchi mapuche: “¡Yavülluaimi, pütchi t’ewa!, ¡qünnatuaimi!” pivi, piam, ñi t’ewa. Eppe puwtullu t’ellankunufemi, piam, ñi mula; t’avlit’avfevi, piam, Cheruve; naliŋu, piam.</p>

<p xml:lang="arn" n="12"> Veimeu “¡yavüluŋe!” pivi, piam, ñi pütchi t’ewa. Veimeu laŋəmvi, piam, Cheruve; laŋəmvilu nentupatuvi təvichi eppu qüʎcha domo; kəppaltuvi, piam, ruka-meu; akutui, piam, akultulu.</p>


<p xml:lang="arn" n="13"> –Kiñe ina kureyeuayu, pi, piam, təveichi eppu qüʎcha domo.<lb/>
–Pilan; puwtuaimu mu chau, mu ñuke, piŋei, piam.<lb/>
Veimeu: –Pilaiyu, piaw.</p>



<p xml:lang="arn" n="14"> Veimeu ka amui, piam, pütchi mapuche, ka prai, piam, deqiñ-meu nüv’aalu.<lb/>
Veimeu inaltu vuətcha lil umañi, piam. Veimeu inantukupayu, piam, Cheruve.</p>


<p xml:lang="arn" n="15"> Veimu pepaqeyu, piam, pepaeteu waichevfemmelŋepai, piam, təveichi lil. Veimeu minche konklei, piam, eppuentu  ñamlu, piam.</p>


<p xml:lang="arn" n="16"> Veimeu inaeyu tañi peñi; kapra kaweʎuŋei pütchi mapuche.<lb/>
Amui, piam, amullu. Veimeu kiñe fuətta lil-meu: “Təva-meu umañchi,” pi, piam.<lb/>
Veimeu umañpui, umañpulu;  kəppatueyu kiñe Cheruve, kəppalu pevi, piam.</p>

<p xml:lang="arn" n="17"> Veimeu “yavüluaimi, weichayayu”, pivi, piam, ñi püitchi t’ewa. Akui, piam, təveichi Cheruve; anüpai, piam, wente lil, piam. Veimeu nüqünfemi, piam, təveichi lil.</p>

<p xml:lang="arn" n="18"> Veimeu wit’anentupai, piam, ñi es’pada, pəratufemvi, piam, təveichi Cheruve. Veimeu aʎfülvi; aʎfülvilu naqpai mapu-mu, ünatukətteyeŋei.<lb/>
Veimeu reqŋeŋei, piam, təveichi Cheruve; ramtukaduŋuŋei, piam.</p>

<p xml:lang="arn" n="19"> –¿Chew elmaen ñi peñi? piŋei piam; veiyikachi peleltuaen ñi peñi, piŋei, piam.<lb/>
Veimeu: –Kiñe ina waichivaimi mapu, kura, piŋei, piam, pütchi mapuche.<lb/>
–¡Pilan! Inche ¿chem-mu waichev’an? pi, piam, təveichi püitchi mapuche. Eimi waichevaimi; waichevnolmi laŋəmaeyu, piŋei, piam, təveichi Cheruve.</p>

<p xml:lang="arn" n="20"> Veimeu waichev’i təveichi kura waichev’ilu. Kiñe vütcha kura lev wit’at’ipafémi, piam, təveichi pütchi mapuche. Ka tieu-ple wit’at’ipafemi ñi mula; ka waichevi, piam, təveichi kura wit’at’ipafemi ñi pütchi t’ewa.</p>


<p xml:lang="arn" n="21"> Veimeu ŋüt’amkawiŋu, piam:                –¿Chumtuv’uimi, laŋəmŋevuimi? piŋei, piam, təveichi pütchi mapuche.<lb/>
–ŋənenkaeneu; veimeu laŋemveneu, pi, piam, təveichi pütchi mapuche.<lb/>
Veimeu təveichi Cheruve:<lb/>
–¡Amutuŋe! pivi, piaw.</p>



<p xml:lang="arn" n="22"> Veimeu kəppatuiŋu, piam, ñi ruka-meu; akutuiŋu ñi ruka-meu, piam. Veimeu feleweiŋu, piam; ŋoʎi püitchi mapuche: “Ñüwa inche, laŋəmkevin Cheruve”, pi, piam.<lb/>
Veimeu veyentunŋelaiŋu, piam.</p>

<p xml:lang="arn" n="23"> Veimeu kiñe qülmew: “Deuma ñüwarkeimi, nentuñmapayaen ñi rali, ñi pəttu i-mum (?), kudeayu”, piŋei, piam.<lb/>
Veimeu: –Ya, pi, piam, təveichi mapuche; kisu ranuan. ¿Chumtekunuyaen? Weweli chumaen rume, laŋəmaen rume, kuonayali kuonayaen, pi, piam, pütchi mapuche.</p>



<p xml:lang="arn" n="24"> –¿Chumte valelúimi? piŋei, piam, pütchi mapuche.<lb/>
–Eimi pien, piŋei, piam, təveichi qülmen.<lb/>
–Waraŋka peso kunuyaeyu, piŋei, piam, təveichi pütchi mapuche.<lb/>
–Ya, pi, piam.</p>

<p xml:lang="arn" n="25"> T’apümŋei pu wülmen ñi kudean eʎa t’avia.<lb/>
–Nentupayan, pettu yilmi iael nentuñmapayaeyu, piŋei, piam, təveichi qülmen.<lb/>
–Ya, pi, piam, təveichi qülmen.</p>

<p xml:lang="arn" n="26"> Veimeu t’ipai, piam, kuom antə pütchi mapuche; kintui, piam, filu. Eʎa t’avia kəppai, piam, pütchi mapuche. Pettu yilu, piam, təveichi qülmen, fuluntukufempai, piam, ñi filu.</p>


<p xml:lang="arn" n="27"> Veimeu pei, piam, təveichi qülmen:<lb/>
–¡Təvei filu! pi, piam; wit’at’ipai piam, laŋəm-filu-alu. Welu konfempai, piam, püitchi mapuche; yefempai is’t’okom rali.<lb/>

Veimeu amutui, piam, pütchi mapuche. Wün-ple “weueyu” pivi, piam, təveichi qülmen. Veimeu eluŋei ñi waraŋka peso.</p>



<p xml:lang="arn" n="28"> –Ka kudeayu; nentuñmapayaen ñi ŋetantu, pi, piam, təveichi qülmen.<lb/>
–Ya, pi, piam, təveichi püitchi mapuche.<lb/>
Ka kudeiŋu eppu waraŋka peso.<lb/>
“Tayi pun umaqklelmi nentuñmapayaeyu tami ŋetantu”, piŋei, piam, təveichi qülmen.</p>

<p xml:lang="arn" n="29"> Veimeu ka kuom antə t’ipai piam, təveichi pütchi mapuche; kintui zaŋi. Umaqtu’u təveichi qülmen, chokov ruka-meu üt’üvtukukunufempai, piam, ñi zaŋi.<lb/>
Veimei perküfempai, piam, təveichi zaŋi; lev wit’at’ipai təveichi qülmen; apopai, piam, perkün zaŋi.</p>


<p xml:lang="arn" n="30"> Veimeu lev t’ipai, piam, wekun; welu konfempai, piam, pütchi mapuche. Veimeu kuom yefempai ŋətantu, piam, təveichi pütchi mapuche.<lb/>
Wün-ple “weueyu”, pivi, piam, təveichi qülmen. Eluŋei ñi eppu waraŋka peso.</p>



<p xml:lang="arn" n="31"> –Ka kudeayu; nentuñmapayaen ñi chiʎan kaweʎu chiʎalelu. Pettu inarume nielŋen, wit’anielaeneu kiñe kona. Kudeayu meli waraŋka peso, piŋei, piam, pütchi mapuche.<lb/>
–Fei ürkemai, pi, piam, pütchi mapuche. Veichi-ula, piam, allü niei inka, piam.<lb/>
“Eʎa t’avia nentupayan”.</p>

<p xml:lang="arn" n="32"> Veimeu kuom antə t’ipai, piam, püitchi mapuche. Deumai, piam, kiñe maməʎ-kaweʎu.<lb/>
Eʎa t’avia akui, piam. Veimeu wenteʎi ruka-meu wit’apai, piam, pütchi mapuche. Kinkərfemi ñi maməʎ-kaweʎu, piam.</p>

<p xml:lang="arn" n="33"> Veimeu pettu yi, piam, təveichi qülmen. Inarume-kaweʎu-lelu:<lb/>
“Yipaŋe kai pütchin”, piŋei, piam.<lb/>
Veimeu pütchi mapuche welu nentufempai chiʎan kaweʎu, piam, welu wit’akunupai, piam, ñi maməʎ kaweʎu.<lb/>
Chumlei təveichi kaweʎu wit’alelu vemkunufempai ñi maməʎ kaweʎu.<lb/>
Veimeu wiravklen t’ipai, piam, pütchi mapuche.</p>

<p xml:lang="arn" n="34"> –Chemplalei, pi, piam, təveichi ülmen.<lb/>
Veimeu t’ipafemi, piam, təveichi inarume-kaweʎu-lelu.<lb/>
–Tiyeu amui, pi, piam; inavichi, pi, piam.<lb/>
Veimeu: –Amuŋe veiyikachi, piŋei, piam.</p>


<p xml:lang="arn" n="35"> Veimeu pərakaweʎu-allu poti rupafemi, piam. Veimeu: “Maməʎ ürke,” pi, piam, təveichi inarume kaweʎu lelu.<lb/>
Veimeu pütchi mapuche yetui ñi ruka-meu, piam, təveichi kaweʎw.</p>

<p xml:lang="arn" n="36"> Wün-ple kəppai, piam, pütchi mapuche, akultui təveichi kaweʎu. “Weueyu”, pivi, piam, təveichi ülmen. Veimeu eluŋei, piam, ñi weu.</p>


<p xml:lang="arn" n="37"> Veimeu: –Ka kudeayu, piŋei, piam, pütchi mapuche; pura waraŋka peso ranayu, piŋei, piam, pütchi mapuchw.<lb/>
–Ya, pi, piam.<lb/>
–Ñoŋəmelaen kiñe kapun kaweʎu, piŋei, piam, pütchi mapuche.<lb/>
–Ya, pi, piam, pütchi mapuche.</p>

<p xml:lang="arn" n="38"> Veimeu pu t’avia nükunuvi təveichi kaweʎu, piam.<lb/>
–Wüle eʎa naq antə kaminantu-yawai, piŋei, piam, pütchi mapuche.<lb/>
Veimeu: –Ya, pi, piam.</p>

<p xml:lang="arn" n="39"> Veimeu pu liwen pratukaweʎui, piam, pütchi mapuche. Veimeu eʎa raŋi antə kaminantuyawui, piam, təveichi kaweʎu.</p>


<p xml:lang="arn" n="40"> Veimeu ka weuŋei, piam, təveichi qülmen. Fentepun wesañmautui, piam, təveichi ülmen.<lb/>
Veimeu welu kəme went’u ŋetui, piam, təveichi pütchi mapuche.</p>

<p xml:lang="arn" n="41"> Veimeu təveichi qülmen: “Kiñe ina laŋəmavin”, pi, piam.<lb/>
Veimeu kiñe kəme ruka niei, piam, pütchi mapuche. Veimeu yüuwiñmaŋei, piam, ñi ruka pütchi mapuchw.<lb/>
Veimeu waʎpa-kət’almaŋei təveichi ruka.<lb/>
Veimeu lai, piam, pütchi mapuche.</p>



<p xml:lang="arn" n="4"> LOS DOS PERRITOS</p>
         
         <p xml:lang="arn" n="4"> EPEU EPPU PÜTCHI T’EWA</p>

<p xml:lang="arn" n="1"> Veimeu məlerkei eppu lamŋenwen; tvichi pütchi mapuche, tvichi pütchi domo. Füətcha domoi, piam; tvichi pütchi mapuche pü’itchi, piam.</p>

<p xml:lang="arn" n="2"> Veimeu akui, piam, kiñe Cheruv’e ina kudualu tvichi domo-meu; veimeu üñamŋei, piam.<lb/>
Veimeu tvichi pütchi mapuche ütal-uvisa-kei, piam.</p>

<p xml:lang="arn" n="3"> Veimeu kiñe vüətcha went’u pefi, piam, raŋi lelfün. Yeniei, piam, eppu pütchi t’ewa. Veimeu fente pun ayufí, piam, tvichi püitchi t’ewa.</p>

<p xml:lang="arn" n="4"> –¿Ulaafuimi t’ewa? Mənna kəme pütchi t’ewa nieimi, pi, piam, pütchi mapuche.<lb/>
–Eluayu, kuom eluan mi uvisa, piŋei, piam, pütchi mapuche.<lb/>
–Vei piavin ñi lamŋen. ¿Uüle rupatulayaim? pifí, piam, tveichi v’ücha mapuche.<lb/>
–Uüle raŋi antə rupatuan, pi, piam, tvichi füecha went’u.<lb/>
–ŋiʎayan mi pütchi t’ewa, piŋei, piam, tvichi füechá mapuche.</p>

<p xml:lang="arn" n="5"> Veimeu akutui, piam, ni lamŋen-meu. Vei pi: –Patui, piam, tiyeu kiñe vücha went’u; eppu yauli püitchi ke t’ewa, fenteppun kəme püitchi ke t’ewa. «Eluan uvisa, veimeu eluayu t’ewa», pieneu mai tvichi vücha went’u, ñaña, pifí, piam, lamŋən.<lb/>
–¿Chem duam yefimi ta tveichi t’ewa? piŋei, piam, püitchi mapuche.<lb/>
Veimeu: –ŋiʎayu mətten, pi, piam, tveichi püitchi mapuche.</p>

<p xml:lang="arn" n="6"> Umañ·meu t’ipai, piam, lelv’ün-meu. Raŋi antə pefí, piam, tvichi füetcha went’u. Veimeu ŋiʎai tvichi eppu pütchi t’ewa, ka kiñe t’alka.<lb/>
Eluael  tvichi püitchi ke t’ewa, vei piŋei, piam, püitchi mapuche: “Tvachi püitchi t’ewa Waiwên piŋei, kaŋelu Nüm piŋei.<lb/>
Chumŋealmi rume, laŋəmŋealmi, mətt’ümfemafimi pütchi t’ewa”.</p>


<p xml:lang="arn" n="7"> Kəppatui, piam, ruka-meu; akutui, piam. Akuli ñi eppu pütchi t’ewa, ñi t’alka. Feimeu ramtuŋei, piam:<lb/>
–¿Ta mi uvisa kai? piŋei, piam.<lb/>
–Uülün; ŋiʎan püitchi ke t’ewa, ka t’alka, pi, piam, püitchi mapuche.<lb/>
–¡Mənna pov’o ŋeimi, wedañmaŋen! piŋei, piam, püitchi mapuche.</p>

<p xml:lang="arn" n="8"> Veimeu fentepun ʎadküi, piam, tveichi domo. Veimeu laŋəmvali, piam, ñi lamŋen Cheruve-meu.<lb/>
Pütchi allün-meu kut’anfalowi, piam; veimeu: “Laŋəm elaeyu” piŋei, piam, tveichi domo. Veimeu kut’anfaloulu kut’anñi, piam, təveichi domw.</p>

<p xml:lang="arn" n="9"> Werkeŋei, piam, pütchi mapuche.<lb/>
“Yelmen lawen pərás , pratulelmeaen” piŋei, piam, pütchi mapuche.<lb/>
Veimeu amui, piam; pəratupui, piam, pərás.<lb/>
Veimeu akui, piam, Cheruve. Kuonpetakatukuñmaŋei ñi eppu püitchi t’ewa, ka ñi t’alka.</p>

<p xml:lang="arn" n="10"> Veimeu amui, piam, Cheruve laŋəmafilu tvichi pütchi mapuche.<lb/>
Veimeu pepufí, piam, tveichi mapuche.<lb/>
–Laŋəmaeyu, wedñma, pipufí, piam, tveichi pütchi mapuche.<lb/>
–Feyürke mai, deu laŋəmərkeyaen; ŋiʎatukununmuchi mai, pi, piam, pütchi mapuchw.</p>

<p xml:lang="arn" n="11"> Veimeu naqpai, piam, ñi pərás-meu.<lb/>
Veimeu mət’ümŋei ñi t’ewa: “¡Waiwen! ¡Nüm!” pi, piam.<lb/>
Veimeu levkəlenpui, piam, ñi pütchi t’ewa; nüfempuvi, piam, tveichi Cheruve. Ünatutiefi, piam, tveichi Cheruve; laŋəmpui, piam, Cheruve tvichi eppu pütchi t’ewa.</p>

<p xml:lang="arn" n="12"> Kəppatui, piam, ruka-meu.<lb/>
–¿Chemduŋu nierken ta tva? pifí, piam, ñi lamŋen; ¿laŋəmvalken am? pivi, piam, ñi lamŋen.<lb/>
Veimeu: –¿Chummael ulimi tami uvisa? piŋei, piam, püitchi mapuche.<lb/>
Veimeu ʎadküi, piam, “Kiñe ina t’ipayan”, pi, piam, pütchi mapuche.</p>

<p xml:lang="arn" n="13"> Veimeu t’ipai, piam; amui, piam, kədautualu kiñe ülmen-meu. Amullu pepufí, piam, kiñe pütchi mallen; t’it’anklei, piam, tvichi pütchi mallen.<lb/>
–¡Marimari! pipufi, piam, tveichi pütchi mallen. ¿Chumpeimi, t’it’ankleimi? pipufí, piam.<lb/>
–Ulaeteu reuqle loŋko niechi Cheruve-meu ñi chau, ñi pəttoko-am , pi, piam, tveichi pütchi mallen.</p>

<p xml:lang="arn" n="14"> Feimeu: –Mətchai laŋəmaeleimi, pi, piam, pütchi mapuche.<lb/>
Dakelpufí, piam, tveichi pətchi mallen: –Kureyewalliu ínchu, inche laŋəmelaeyu tvichi reuqle loŋko Cheruve, pi, piam, pətchi mapuche.</p>

<p xml:lang="arn" n="15"> –¡Laŋəmelan wüné! pi, piam, tveichi pətchi mallen. Mətchai eppe raŋi antə akualu tveichi reqle loŋko Cheruve, pi, piam, tveichi pətchi mallen.<lb/>
Veimeu ŋüma-ŋümaŋei, piam, tveichi pətchi mallen iloaeteu Cheruve.</p>


<p xml:lang="arn" n="16"> Veimeu t’anakunupui, piam, pətchi mapuche; umauqtupui, piam.<lb/>
Eppe raŋi antə kəppai, piam, tvichi reqle loŋko Cheruve. Veimeu: “¡Yafuluaimu!” pifi, piam, ñi eppu pətchi t’ewa pətchi mapuche.<lb/>
Veimeu kəme eluvui tvichi eppu pətchi t’ewa. Feimeu nüŋei, piam, tvichi reqle loŋko Cheruve; laŋəmvi, piam, tvichi Cheruvw. Veimeu laŋəmlu wit’ui ula leuvü.</p>



<p xml:lang="arn" n="17"> Veimeu: –Lai mai ñi ñawe, pi, piam, tvichi qülmen. Veimeu allün-meu amutui, piam, tvichi pətchi mallen. Puwtui, piam, ñi chau-meu.</p>

<p xml:lang="arn" n="18"> Veimeu werkefí, piam, kiñe tapayu maməʎtumealu. Veimeu pepifí, piam, tveichi la Cheruve, allü mapu pefilu.<lb/>
Veimeu, piam, naqüi ñi kareta-meu: wit’anakəmüi, piam, ñi toki.<lb/>
Veimeu ñochi kontufí, piam, tveichi Cheruve lalelu; veimeu t’awaunakümfempui, piam, tveichi Cheruve.</p>

<p xml:lang="arn" n="19"> Veimeu “laŋəmən” pi, piam, kom kat’inentuñmaví, piam, ñi loŋko.<lb/>
Veimeu kareta-mu yetui, piam, tvichi reqle loŋko. Veimeu puweltui, piam, tveichi qülmen-meu.</p>

<p xml:lang="arn" n="20"> Laŋəmfin reqle loŋko Cheruve, piputui, piam, peŋelputui, piam, reqle loŋko.<lb/>
–¡Féulaʎechi, fúətchəm! piŋei, piam; kiñe ina kureyaimi ñawe, piŋei, piam, tveichi tapayu.<lb/>
Veimeu laŋəmüi, piam, ketchu kuʎin tveichi qülmen ñi yaqel tveichi tapayu.</p>

<p xml:lang="arn" n="21"> Veimeu pütchi allün-meu puwüi, piam, pətchi mapuche; pouli, piam, ñi eppu pətchi t’ewa; elkaniei, piam, reqle kewün Cheruve.</p>

<p xml:lang="arn" n="22"> Veimeu anün-nakümelŋepui, piam, ñi yaqel tvichi tapayu.<lb/>
Feimeu: “¡Amuŋe eimi, Nüm! ut’ulkunufemmeaimi iael tveichi tapayu”.<lb/>
“¿Chemchei?” pi, piam, fentepun yewei, piam, tveichi tapayu.</p>

<p xml:lang="arn" n="23">  Ka kəppalelŋei, piam, ñi iyaqel tveichi tapayu. 
Feimeu: “¡Eimi amuŋe, Waiwen! nüŋeaimi,” pifí, piam, ñi pütchi t’ewa.<lb/>
Veimeu kuonpui, piam, tveichi pətchi t’ewa; ütunakəmfemelŋepui, piam, wenté luku tveichi tapayu.</p>

<p xml:lang="arn" n="24"> Feimeu nüfemfí, piam, tveichi pətchi t’ewa. Veimeu kuonfempui, piam, pətchi mapuche.<lb/>
–Inche ñi pətchi t’ewa, pi, piam, pətchi mapuche.<lb/>
Veimeu, ramtu-duŋupui:<lb/>
–¿Chemduŋu məlei t’awleimən? pipui, piam, pətchi mapuche.</p>

<p xml:lang="arn" n="25"> –Tayí laŋəmui reqle loŋko niechi Cheruve tvachi tapayu; veimeu eluvin ñawe, pi, piam, tveichi qülmen.<lb/>
– ¿Rüf laŋəmui? inche laŋəmnolu t’okivin, pi, piam, pətchi mapuche.<lb/>
Veimeu: –Rüf laŋəmui, pi, piam, tvichi qülmen.</p>


<p xml:lang="arn" n="26"> –Inche laŋəmnolu t’okefin, pi, piam, pətchi mapuche; feyürke, deuma laŋəmərkei, pi, piam, pətchi mapuche.<lb/>
–Laŋəmui; akultui reqle loŋko Cheruve; veimeu mupiltufin, pirkei, tveichi qülmen.</p>

<p xml:lang="arn" n="27"> Veimeu: –Laŋəmlai; inche laŋəmən, pi, piam, pütchi mapuche. Veimeu: Kuom nentuñmaviŋé kewün tveichi Cheruve.<lb/>
Veimeu kiñe pətchi pañu-meu küt’üŋkiauli, piam, ñi kewün Cheruve, veimeu nentufempai, piam, ñi kewün Cheruve.</p>

<p xml:lang="arn" n="28"> Feyürke, mallü-kewün-ʎefimən tvichi loŋko, pi, piam, pətchi mapuche.<lb/>
Veimeu kuom tvichi loŋko mallükɐwünfui tveichi qülmen. Pelai kiñe kewün rume tvichi qülmen.<lb/>
Feimeu pətchi mapuche kuom peŋelí ñi kewün Cheruve.</p>

<p xml:lang="arn" n="29"> Veimeu t’ipapai, piam, tveichi pətchi mallen; pepavi, piam, tvichi pətchi mapuche.<lb/>
¡Fôt! pi, piam, tvichi pətchi mallen; tvachi pətchi mapuche moŋeleeneu, pi, piam, tveichi pətchi domo.</p>

<p xml:lang="arn" n="30"> Feimeu kureŋechi tapayu, “¡t’ipatuŋé!” piŋei, piam. Feimeu welu anükuonpui  pütchi mapuche.<lb/>
Feimeu: –¡Kureyeuayu inchu! ¡tva moŋelenmeu, chau! pivi, piam, ñi chau tveichi pütchi domo.<lb/>
–Kiñe ina kureyeuaimu mai, pi, piam, tveichi qülmen.<lb/>
Veimeu kureyeuiŋu, piam, kureyeulu eŋu. Veimeu məlepui, piam, pətchi mapuche.</p>


<p xml:lang="arn" n="31"> Veimeu ñi lamŋen: “Amuan ñi lamŋen-meu kiñe ina”, pi, piam, tvichi pütchi mapuche ñi lamŋen.<lb/>
Veimeu amui, piam, ñi lamŋen-meu ñi üñam Cheruve kat’i-wili, piam. Veimeu, piam, yei; puwi, piam, ñi lamŋen-meu.</p>


<p xml:lang="arn" n="32"> Veimeu pütchi mapuche kəme went’u ŋetui, piam.<lb/>
–Kəppan mai, lamŋen; kuñüvaʎ inche, kisulen; feimeu kəppan kiñe ina keʎupuavin chem kədau-mu rume, pipui, piam, tveichi domo.</p>

<p xml:lang="arn" n="33"> –Feyürke mai, pi, piam, pətchi mapuche: ¿Inche chem piaveyu? pi, piam, pətchi mapuche.<lb/>
Puwi, piam, ñi lamŋen-meu tvichi domo; eppuentu puwlu tvichi wili Cheruve ŋetantu-meu kuduam tvichi pətchi mapuche, wit’aprakunuyelfi, piam, tvichi wili Cheruve.<lb/>
Veimeu lai, piam, pətchi mapuche.<lb/>
Kapər t’ipatui, piam, tveichi domo.</p>

<p xml:lang="arn" n="34">  Feimeu fentépun weñaŋküi, piam, tveichi qülmen. Veimeu “rüŋalavin mai ñi chedküi, yem”, pi, piam, tveichi qülmen.</p>

<p xml:lang="arn" n="35"> Veimeu ñi eppu pütchi t’ewa tveichi pətchi mapuche fentepun ŋümai, piam. Feimeu rüŋalel la pütchi mapuche, amui, piam, ñi rüŋan-meu tvichi eppu pətchi t’ewa; rüŋatupui, piam, feimeu fam entuŋemekei, piam.</p>

<p xml:lang="arn" n="36"> Feimeu tvichi qülmen: “¡Kaʎi! ¿chummai chi? pifí, piam, tvichi pətchi t’ewa, piam.<lb/>
Veimeu femkunuŋei, piam, rüŋatuiŋu, piam. Kuom nentutui tvichi pellê. Veimeu kintuñmavi ñi wili ñi laŋəmeteu; anün-pramtui, piam, ñi la yeŋu; kintuñmavi, piam, ñi wili; foro-meu üna-nentutui, piam.</p>



<p xml:lang="arn" n="37"> Feimeu moŋetui, piam, ñi pətchi mapuche yeŋu. Moŋetui, piam, fentepun kəme went’u ŋei, piam, pətchi mapuche.<lb/>
Fei ñi duam wit’ui kuó, pirkei tañi eppeu pu mapuchw.</p>



         <p xml:lang="arn" n="5"> LAS TRANSFORMACIONES</p>

         <p xml:lang="arn" n="5"> EPPEU KIÑE PÜCHI MAPUCHE</p>

<p xml:lang="arn" n="1"> Veimeu məlerkei kiñe pəchi mapuche, fentépun kəme went’u ñi vottəm.<lb/>
Veimeu: “T’ipayan”, pi, piam, tveichi pəchi mapuche.<lb/>
Veimeu t’ipai, piam, nentui fentepun kəme kaweʎu, is’t’okom ñi wesakelu; amui, piam, amullu.</p>

<p xml:lang="arn" n="2"> Veimeu t’afí kiñe fücha went’u, fentepun t’ewa ŋei, piam. T’avilu duŋuiŋu, piam.<lb/>
–¿Cheu konaimi? pivi, piam, tvichi fücha went’u.<lb/>
–Amoan, kədautuan cheukün, pi, piam, tvichi füchá went’u. Eimi kai ¿cheu konaimi? piŋei, piam, pəchi mapuche.</p>

<p xml:lang="arn" n="3"> –Inche cheukün kedautuan kai, pi, piam, tveichi pəchi mapuche.<lb/>
Eluaeyu kaweʎu, wesakelu, piŋei, piam, tveichi vücha went’u, eimi eluyaen mi wesakelu, piŋei, piam, tveichi vücha went’u.<lb/>
–Ya, pi, piam.</p>

<p xml:lang="arn" n="4"> Veimu kom eluŋei, piam, wesakelu. Namuntu amui, piam, tveichi pəchi mapuche.</p>

<p xml:lang="arn" n="5"> Veimeu tiyeu-ple pepui, piam, is’t’oviʎ kuʎin t’awlelu. Üñüm məlei, piam, tiŋre, t’apial, ŋüru, zaŋi, koʎeʎa, kəlenkəlen.<lb/>
Veimeu ʎükavui, piam, ñi konpuyael; veimeu kuonpui, piam.</p>


<p xml:lang="arn" n="6"> –¿Cheu konaimi? piŋei, piam.<lb/>
–Tieu-ple, kədautuan, pi, piam, pəchi mapuche.<lb/>
–Fei ürke mai, piŋei, piam, ¿kəpa ñuwaŋekeimi am? piŋei, piam, püchi mapuche.<lb/>
–Kəpa-ñuwaŋekefulmai, pi, piam.</p>

<p xml:lang="arn" n="7"> –Inche eluayu lawen, piŋei, piam; chumten t’awlen tveichi kuʎin, qüñüm kuom uli, piam, lawen eŋən.</p>

<p xml:lang="arn" n="8"> Chumŋealmi rume, “laŋəmafin” piŋelmi chumten went’u rume, ülmen ilyuʎefel-meu chumten pataka che rume, laŋəmlaafeimeu.<lb/>
Chummanume  pilmi, femmaimi; epu lev kaweʎu-tupe ñi riŋkün pilmi, femmaimi; “koʎeʎa ŋetuan” pilmi, femmaimi; “eppu wis’t’anche konchi pu mapu” pilmi, femmaimi; piŋei, piam, pəchi mapuche.</p>



<p xml:lang="arn" n="9"> Veimeu rumei, piam, doi tieu-ple.<lb/>
Fei, pi, piam: “T’əv’a-meu koʎeʎa ŋetuchi”, pi, piam.<lb/>
Veimeu koʎeʎa ŋetui.<lb/>
Ka pəchi tieu-ple: “Tev’a-meu epu lev kaweʎutupe ñi riŋkün”, pi, piam.<lb/>
Femi, piam.</p>

<p xml:lang="arn" n="10"> Feimeu pərai, piam, deqiñ-meu; veimeu wechupui, piam; wechupullu  pepui, piam, ruka Cheruve.<lb/>
Puwi, piam, kuonpualu ruka-meu. Feimeu wülŋin ruka-meu məlei, piam, kiñe went’u; feimeu duŋupufí, piam.</p>


<p xml:lang="arn" n="11"> –¿Nielaimi kədau, chau? pifí, piam, təveichi went’u.<lb/>
–Nielai kədau; ¡amutuŋe!<lb/>
Məchai akule Cheruve, laŋəmpaafeimeu, piŋei, piam, tveichi pəchi mapuche.</p>

<p xml:lang="arn" n="12"> Veimeu pemei, piam, fentepun kəme ke domo.<lb/>
Veimeu wüñomei, wüñomelu kəpatui, piam, waria-meu. Akutui, piam, akutullu.</p>

<p xml:lang="arn" n="13"> “T’va-meu fentepun kəme pəchi qüñüm ŋechi”, pi, piam. Veimeu femŋei, piam.<lb/>
Femŋelu akui, piam, went’u-tukenochi domo-meu.<lb/>
Anüpai, piam, inav’uelruka-meu. Peŋei, piam; fentepun ayüŋei, piam.</p>


<p xml:lang="arn" n="14"> –Yelmu mechi eppu kona ñi nülpayaeteu təv’achi pəchi qüñüm, pi, piam, tveichi domo.<lb/>
Veimeu amui, piam, kiñe kona yemealu eppu went’u.</p>

<p xml:lang="arn" n="15"> “Kisu kontuʎevichi”, pi, piam, təveichi domo. Nüpui, piam; fentepun ñomŋei, piam, təveichi pəchi qüñüm.<lb/>
Veimeu tukulŋei, piam, pu ruka, pu petaka tukuŋei, piam.</p>

<p xml:lang="arn" n="16"> Veimeu punlu kudui, piam, tveichi domo; umautui, piam, umautulu.<lb/>
“T’ipachâni”, pi, piam; “koʎeʎa ŋetuchi”, pi, piam; femŋetui, piam.</p>

<p xml:lang="arn" n="17"> T’ipalu pu petaka “che ŋetuchi” pi, piam; cheŋetui, piam; pepuv’i tvichi domo.<lb/>
Veimeu t’epéi, piam; t’epelu “¿Iñei tv’a?” pi, piam; wit’ai, piam, qüyümpai kət’al, piam, tv’eichi domo. Qüyumpalu kət’al “koʎeʎa ŋetuchi” pi, piam, tveichi püchi mapuche.</p>


<p xml:lang="arn" n="18"> Veimeu ka kudutui, piam, tveichi domo-che.<lb/>
Ka püchi allün-meu “ka che ŋetuchi” pi, piam, püchi mapuche; ka kuonpui, piam, inakudualu.<lb/>
Veimeu t’epei, piam, tveichi domo che; t’epellu wirarüi, piam, tveichi domoche: “¡T’va che!” pi, piam.</p>

<p xml:lang="arn" n="19"> Veimeu kəpatuŋei, piam; kəpatuel peŋelai tevichi che, piam.<lb/>
Veimeu rakidoamüi, piam: “Chem chei” pi, piam; “püchi qüñüm ʎav’el”, pi, piam; nülai, piam, ñi petaka. Veimeu məlekai, piam, tv’eichi püchi qüñüm.</p>

<p xml:lang="arn" n="20"> Veimeu “ka kuonpale duŋuafin ula” pi, piam, teveichi domoche.<lb/>
Ka püchi allün-meu umauqtulu, ka kuonpai, piam, təveichi püchi mapuche. Feichi ula kəme duŋufi, piam; ŋüt’amkawiŋu, piam.</p>

<p xml:lang="arn" n="21"> –¿Iñei anta eimi? piŋei, piam, püchi mapuche.<lb/>
–¿Inche ʎenoanchi tayí nüpeen ŋa? piŋei, piam, tvichi domoche.<lb/>
–¿Chem ürke anta eimi? piŋei, piam, püchi mapuche, ¿ŋünechen eimi am? piŋei, piam, püchi mapuche.</p>

<p xml:lang="arn" n="22"> –Re che ka tá inche, pi, piam.<lb/>
Veimeu kudúntukuŋei, piam, veimeu üñamyeuiŋu, piam; wünmaiŋu, piam, wün-ple kintuuluiŋu, piam.</p>


<p xml:lang="arn" n="23"> –Pemen kiñe domo, piam, deqiñ-meu, fei femŋei, piam, teveichi domo. ¿Eimi no ma ŋa məlepukeimi deqiñ-meu? pifi, piam, teveichi domoche.<lb/>
–Inche no. Kuiv’i yemapaeneu  ñi kiñe lamŋen Cheruve, pi, piam, tvichi domoche.</p>

<p xml:lang="arn" n="24"> Feimeu ʎadküi, piam, püchi mapuche.<lb/>
–Inche yelmetuayu, pi, piam, püchi mapuche.<lb/>
Veimeu amui, piam, deqiñ-meu: “Tv’a-meu kokuori ŋetuchi”, pi, piam, püchi mapuche. Femŋetui, piam.</p>

<p xml:lang="arn" n="25"> Pouwi, piam, deqiñ-meu; che ŋeputui, piam, püchi mapuche. Pouwi, piam, Cheruv’e ñi ruka-meu.<lb/>
Wülŋin ruka-meu wit’alei, piam, Cheruve ñi kuona.<lb/>
Pouwi, piam, püchi mapuche; puwlu ramtupui, piam, kədau.</p>

<p xml:lang="arn" n="26"> –¿Tv’a-meu nielai kədau? pipui, piam, püchi mapuche.<lb/>
–Nielai chem kədau no rume, pi, piam, tveichi Cheruv’é ñi kuona.<lb/>
ʎadküi, piam.</p>

<p xml:lang="arn" n="27"> –¿Chem-meu ʎadkütuen? piŋei, piam.<lb/>
–¿Chummael kuonpaimi tv’a-meu? laŋəmafeyu müchai, piŋei, piam, püchi mapuche.</p>

<p xml:lang="arn" n="28"> Veimeu ʎadkürkei kai.<lb/>
–Ya, matuké laŋəmmen, pi tvichi Cheruve ñi kuona; lev kontupuwi, piam.<lb/>
Veimeu chüŋarəpufi; veimeu laŋəmpui, piam, püchi mapuche.</p>

<p xml:lang="arn" n="29"> Umauklei, piam, Cheruve.<lb/>
Ka kuontupufi, piam, ka laŋəmpufí, piam.</p>


<p xml:lang="arn" n="30"> Veimeu yemetufi tvichi domo. Pilafui, piam, kəpayalu tfeichi domo.<lb/>
ʎadküi, piam, püchi mapuche.<lb/>
–Müchai laŋəmaeyu, amunualmi, piŋei, piam, tveichi domo.</p>

<p xml:lang="arn" n="31"> Veimeu kəpai, piam, fauple t’ipapalu. “Tfa-mu tiŋre ŋetuchi”, pi, piam, püchi mapuche. Tiŋre ŋetui, piam.<lb/>
Veimeu: –Pəra-kaweʎuyaen, piŋei, piam, tvichi domo.<lb/>
Veimeu pəra kaweʎui; kəpatuiŋu, piam.<lb/>
–¡Kəme nüukleaimi!, piŋei, piam, tveichi domo. Femklei, piam.</p>

<p xml:lang="arn" n="32"> Veimeu akutuiŋu, piam; eppe eppe akutulu, “che ŋetuchi”, pi, piam. Che ŋetui, piam.<lb/>
Veimeu pun malu kudúi, piam, tveichi eppu domo eŋu. Veimeu raŋintulŋei, piam, püchi mapuche.<lb/>
Veimeu felei, piam.</p>


<p xml:lang="arn" n="33">  “Ka t’ipayan”, pi, piam.<lb/>
Veimeu t’ripai, piam, t’ipallu; amui, piam, ka kəme went’u-meu.<lb/>
Pouwi, piam, təfeichi kəme went’u-meu.</p>

<p xml:lang="arn" n="34"> –¿Kədau nielai? pipui, piam.<lb/>
Veimeu eluŋei, piam, kədau, inarume-kuʎinaqel.<lb/>
Kuoni, piam, kuonlu.</p>

<p xml:lang="arn" n="35"> –Tukukelaaimi inaltu lafken, piŋei, piam; afui ñi kuʎin, pi, piam, tvichi kəme went’u.<lb/>
Veimeu, piam, tukukai fentepun kəme inarume, piam.</p>

<p xml:lang="arn" n="36"> Püchi allün-meu t’ipapai, piam, Cheruv’é laŋəm-kuʎin-allu.<lb/>
Veimeu laŋəmpai, piam, kəlla kuʎin.</p>

<p xml:lang="arn" n="37"> “Təv’a-meu kuokuori ŋətuchi”, pi, piam, püchi mapuche.<lb/>
Veimeu fem ŋetui, piam.<lb/>
Wit’anentupai, piam, ni kuchiʎu; lef kontupufi teveichi Cheruve.<lb/>
Veimeu laŋəmfi, piam.</p>

<p xml:lang="arn" n="38"> Püchi allün meu amui, piam, tfeichi kəme went’u.<lb/>
Veimeu puwi, piam.<lb/>
–¿Chummael fau tukulpaimi kuʎin? piŋei, piam, püchi mapuche.<lb/>
Veimeu pepui, piam, ñi la kuʎin, ʎadküpui, piam.</p>

<p xml:lang="arn" n="39"> Vimeu: –¿Chumuanv’e? pi, piam, püchi mapuche.<lb/>
–Lai tami laŋəm-kuʎin-keeteu, piŋei, piam, tveichi kəme went’u; deu pefi la Cheruv’e, piam.</p>

<p xml:lang="arn" n="40"> –Feulaʎechi, vochəm, pifi, piam, püchi mapuche. Tukulfiyu pu lafken, pi, piam, təvichi kəme went’u.<lb/>
Veimeu tukulŋei, piam, la Cheruvé. Veimeu moŋemetui, piam.</p>


<p xml:lang="arn" n="41"> Püchi allün-meu t’ipapai, piam, ka.<lb/>
Veimeu femŋetui, piam, ka laŋəmfi, piam, tveichi Cheruve. Feichiula t’anakunufi, piam.<lb/>
Veimeu féntepun zakiŋi , piam, püchi mapuche.</p>

<p xml:lang="arn" n="42"> –Kiñe ina kureyeaimi ñawe, piŋei, piam.<lb/>
Pilai, piam, püchi mapuche:<lb/>
–Kəme went’u ŋeli, mai, kureyeñmaafeyu mi ñawe, piŋei, piam, tv’ichi kəme went’u.<lb/>
–Kureyaimi mətten, piŋei, piam.<lb/>
Pilai, piam, püchi mapuche.</p>

<p xml:lang="arn" n="43"> Veimeu eluŋei, piam, chiʎan kaweʎu, féntepun tutelu. T’ipatui, piam, amutui, piaw.<lb/>

Feimeu ka tieu-ple t’afi ka kiñe t’ewa ŋelu went’u. Veimeu elufi kuom chiʎan kaweʎu.</p>

<p xml:lang="arn" n="44"> Veimeu “amuan deqiñ-meu”, pi, piam.<lb/>
Veimeu ka amui, piam; pouwi, piam, deqiñ-meu; ka peŋei, piam, püchi allü mapu.<lb/>
Veimeu t’alkatuŋei, piam. Veimeu kəʎiŋei, piam. Veimeu kəʎiəl lai, piam, püchi mapuche.</p>



         <p xml:lang="arn" n="6"> LA HIJA DEL CHERRUVE</p>

         <p xml:lang="arn" n="6"> EPEU KIÑE MAPUCHE PƏRALU DEQIÑ-MEU </p>

<p xml:lang="arn" n="1"> T’ipai, piam, kiñe püchi mapuche; pərai, piam, d’eqiñ-meu.<lb/>
Wechui, piam, d’eqiñ-meu; pepui ruka Cheruve, piam.</p>

<p xml:lang="arn" n="2"> Veimeu konpui puwlu, piam:<lb/>
–¿Chumpeimi, tva-meu konpaimi? piŋei, piam.<lb/>
–Kintu-kədau-pen, pi, piam.<lb/>
–¡Təva-mu nielai ya kədau! Təva Cheruve ñi ruka, piŋei, piam, püchi mapuche.<lb/>
–¿Nielayam kədau Cheruve? pi, piam, püchi mapuche.<lb/>
–Akukətuʎai, niei chamai kədau, piŋei, piam.</p>

<p xml:lang="arn" n="3"> Veimeu allün-meu akutui, piam, Cheruve. Peŋepatui, piam, püchi mapuche.<lb/>
–¿Chumpeimi, fau məlepaimi? piŋepai, piam, püchi mapuche.<lb/>
–Kintu-kədau-pevun, pi, piam, püchi mapuche.<lb/>
–Fey ürke mai, eloeyu  kədau inche, pi, piam, Cheruve.</p>

<p xml:lang="arn" n="4"> Veimeu zañue-mu inarumei, piam. Allün-meu üñamŋeñmavi  ñawe, piam, Cheruve.<lb/>
Veimeu kimŋei, piam, ñi üñamyen.<lb/>
–Kiñe ina kiñe fətta mapu wa deumal aen. ¡Wüle mətten akuan  karü-wa-tuam! pi, piam, Cheruve.</p>

<p xml:lang="arn" n="5"> Veimeu weñaŋki, piam, püchi mapuche. Pepueyu, piam, ñi üñam:<lb/>
–Umautuaimi: “Kiñe fətta mapu wa, kiñe ke aŋkəleweai”, piaimi, piŋei, piam, püchi mapuche.</p>

<p xml:lang="arn" n="6"> Veimeu umautualu, vei pi, piam. Allün-meu t’epei, piam; raŋi wa, piam, t’analei.<lb/>

Veimeu amutui, piam, Cheruve-meu.<lb/>
–Dewüi, piputui, piam.<lb/>
Veimeu kəppai, piam, Cheruve; pepai ñi wa; yepai, piam, meli wa puwəltui, piam, ñi ruka-meu.<lb/>
–¡Fôt! ¡mənna kəmme kədawərken! pi, piam, Cheruve.</p>

<p xml:lang="arn" n="7"> Veimu velei, piam, püchi mapuche.<lb/>
–Deu kureyeñmayaeneu ñi ñawe, pi, piam, Cheruve. Deumalaeneu kiñe rüŋan ko, is’t’oviʎ üñum məleai, pi, piam, Cheruve.</p>

<p xml:lang="arn" n="8"> Weñaŋkei, piam, püchi mapuche.<lb/>
Pepueyu, piam, ñi üñam.<lb/>
–Umautuaimi: “Is’t’oviʎ kaqe, məleai pit’al, məleai torokiñ, chewakai, is’t’oviʎ kaqe məleai” , piaimi, piŋei, piam, püchi mapuche.</p>

<p xml:lang="arn" n="9"> Veimeu vei pi, piam, umautui, piam. Allün-meu t’epei, piam, püchi mapuche. Is’t’oviʎ kaqe, piam, məlei tveichi püchi mayin-mew.<lb/>
Veimeu kəppatui, piam, püchi mapuche Cheruve-meu.<lb/>
–¡Deuman! piputui, piam, Cheruve-meu.</p>


<p xml:lang="arn" n="10"> Veimeu amui, piam, Cheruve; pepui, piam, ñi mayin; is’t’oviʎ kaqe, məlei, piam. Ka ke umeñe  duŋun tveichi kaqe, piam.<lb/>
–¡Fôt! pi, piam, Cheruve; ¿chumkunui deumai müchai? Pi, piam, Cheruve. Mənna kəme ŋünechen eleyu tvachi püchi mapuche, pi, piam, Cheruve.</p>


<p xml:lang="arn" n="11"> Veimeu allün-meu:<lb/>
–Kiñe ina t’ipayayu, pi, piam, Cheruve ñi ñawe; yeñmayaviyu zañue kaweʎu ñi chau, kiñe ke lewa-tulu ñi t’ekan, pi, piam, Cheruve ñi ñawe.</p>


<p xml:lang="arn" n="12"> Veimeu t’ipaiŋu, piam. Ka ke kaweʎu kat’i-wit’ur-kunu-yeñmavi. Kiñe, piam, pərai püchi mapuche, Cheruve ñi ñawe ka kiñe, piam.<lb/>
Amuiŋu, piam, kiñe vütcha waria-mapuche-meu.</p>

<p xml:lang="arn" n="13"> Veimeu iani, piam, tveichi Cheruve ñi kure.<lb/>
Veimeu allü-mapuluŋu, wüño-kintuiŋu, piam. Amulei, piam. Amulei, piam, Cheruve ñi kure; peiŋu, piam.<lb/>
Allün-meu: “Təva-mu məlepe kiñe vütta t’ukur ” pi, piam, tveichi Cheruve ñi ñawe. 
Femi, piam.<lb/>
Rupakai, piam, kure Cheruve.</p>


<p xml:lang="arn" n="14"> Ka wuño-kintuiŋu, piam; peviŋu:<lb/>
“Tva-meu məlepe kiñe fətta d’eqiñ” piŋu.<lb/>
Rumekai, piam, kure Cheruve.</p>


<p xml:lang="arn" n="15"> Ka tieu-pəle wüño-kintuiŋu, piam; peŋei, piam, Cheruve ñi kure. Epe d’iŋeiŋu, piam, tveichi kurewen.<lb/>
–¿Chumayu ŋa tva? piŋu piam.<lb/>
–Inche kaqe ŋean, pi, piam, təveichi domo; eimi fela ŋeaimi; inche meu wente meu qüikəleaimi, piŋei, piam, püchi mapuche.</p>

<p xml:lang="arn" n="16"> Veimeu femi; piam; raŋi lavken weyelkeavui, piam. Veimeu rumei, piam, kure Cheruve. Wüñomei, piam, pemenolu kure Cheruve. Veimeu che ŋetuiŋu, piam; yeñmaŋetuiŋu  kaweʎu eŋu. Veimeu namuntu kəppai, piam, waria mapuche-meu.</p>


<p xml:lang="arn" n="17"> Akuiŋu, piam, waria mapuche-meu. Veimeu məlepaiŋu, piam.<lb/>
Allün-meu werkei, piam, Cheruve; yeŋepatui, piam, püchi mapuche ñi kure. Kisu lewetui, piam, püchi mapuche. Elərpui, piam, vent’en plata tveichi domo; vei, piam, niei püchi mapuche; fent·epun vətta riku ŋei, piam, püchi mapuche.</p>



         <p xml:lang="arn" n="7"> EL HIJO DEL OSO</p>

         <p xml:lang="arn" n="7"> EPEU KIÑE FÜCHA KIÑE KUSE YEŊU KUREYEULU </p>

<p xml:lang="arn" n="1"> Kureyeuərkeiŋu; yaʎərkeiŋu, kiñe ŋerkei ñi yaʎ eŋu, kiñe mapuche domo. Müchai mətten t’emərkei ti püchi domo.</p>

<p xml:lang="arn" n="2"> Vei chi, piam, məlei is’t’oviʎ kuʎin: məlei, piam, osse  üwe mapu, piam, məlei tveichi fücha yeŋu.<lb/>
Kuse nielai, piam, chem che no rume.<lb/>
Füətt·a pərai, piam, ñi koñi tveichi kuse; achawaʎ üəl·paapelu ñi achawaʎ üəl·pai, piam.</p>

<p xml:lang="arn" n="3"> T’avküntui , piam, kiñe ke uvisa eŋu; niei achawaʎ tvichi fəchá mapuche. Yepai, piam, uvisa; yetui, piam, ñi ruka-meu.<lb/>
Puwtui, piam, ñi ruka-meu; nielai, piam, ñi kure; nielai, piam, ñi ñawe; kisulei, piam, ñi ruka.</p>

<p xml:lang="arn" n="4"> Veimeu wüñomei, piam, ŋümai, piam, wesa fəcha went’u.<lb/>
Feimeu iloñmaeyu, piam, osse ñi kure; kureñmaeyu, piam, osse ñi ñawe; pu mapu tukuilmaŋew.</p>

<p xml:lang="arn" n="5"> Veimeu, piam; koño niei tvichi domo; koñilkayu osse. Pəchi allüwei, piam, tveichi püchi kampu, osse ñi yaʎ.</p>


<p xml:lang="arn" n="6"> Kiñe fəcha kura-meu minche leiŋən, piam; püchi allüwei, piam, tveichi püchi kampu. T’iparkei, piam, mapu-meu; fam pərampai, piam, tveichi kura, t’ipakei, piam.</p>

<p xml:lang="arn" n="7"> –¡Fôt! pikei, piam, went·e mapu mənna kəmme mapu t’okiviñ, papai, pikei, piam, ñi ñuke.<lb/>
–Mənna kəme mapu; məllei üñüm, is’t’oviʎ üñüm məllei. Piʎmaiken, piŋei kiñe püchi üñüm, doi kəmei püchi üñüm, pikeeyu, piam, ñi ñuke.</p>

<p xml:lang="arn" n="8"> –Püchi allüweli t’ippatoayu, papai, pikei, piam, ñi ñuke tveichi püchi went’u.<lb/>
Allün-meu, piam, lemfi tveichi kura kiñe kuü-meu, piam. Vam pərampavi tveichi fütcha kura.</p>

<p xml:lang="arn" n="9"> Veimeu t’ipai, piam; kəppai waria mapuche-meu.<lb/>
Məlei, piam, kiñe fütcha loŋko.<lb/>
Feimeu, piam, akui. Veimeu məlepui, piam. Kəppai, piam, osse; went’uüi, piam, osse; epe apümvi, piam, tveichi pu mapuche.</p>

<p xml:lang="arn" n="10"> Veimeu tveichi püichi ke went’u aukantukeyu, piam, ka ke püichi ke kampu; “t’ewa” pikeyu, piam; ʎadkükelai, piam. Aiʎa püichi ke kampu mət’oŋkəteieyu , piam, rüŋi-meu.<lb/>
Veimeu, piam, ʎadküi; kuom laŋəmvi püichi ke mapuche.</p>

<p xml:lang="arn" n="11"> Veimeu t’ariŋei, piam; t’ariel kom kat’ikətievi, piam, ʎazu; afküntun  pəresuŋei, piam, t’ippat’ippaŋe, piam.<lb/>
Veimeu afelŋei , piam; deumalŋei, piam, kiñe fücha es’pada fent·e pun fanelu.</p>


<p xml:lang="arn" n="12"> Veimeu kəppai, piam, osse, wit’apai, piam. Yemei, piam, ñi es’pada püchi went’u, nali, piam, osse yeŋu, l·aŋəmvi, piam, ñi chau.<lb/>
Feimeu “tipayan”, pi, piam; “inamapuam” , pi, piam; fentepun newen ŋiei, piam.</p>

<p xml:lang="arn" n="13"> Veimeu t’ipai, piam, t’ippalu, allü mapu puwlu, pepuvi, piam, kiñe went’u. Yeniei, piam, t’alka, chadi, ñi es’pada; vei, piam, yeniei; pepuvi, piam, tveichi went’u, niei piam, kiñe fətt·a maməʎ; məttakei, piam, tveichi went’u.</p>


<p xml:lang="arn" n="14"> –¡Marimari, vot’âî! pipuvi, piam, tveichi went’u.<lb/>
–¡Marimâri! pi, piam, tveichi went’u.<lb/>
–¿Chem duŋu-meu fent·e newentu duŋuen, anei? pi, piam, tveichi püchi went’u.</p>

<p xml:lang="arn" n="15"> –¿Chumpeimi miauimi piru mapu? piŋei, piam, püchi went’u.<lb/>
–Chumpelan, pi, piam, pəchi went’u.<lb/>
Mənna wapo ŋerkeimi, nai, piŋerkei tvichi went’u.<lb/>
–¿Chum vemlaavun  ñüwa? pi, piam, tveichi went’u.</p>

<p xml:lang="arn" n="16"> –Deuma ñüwarkeimi; kudeyu iñei ñi doi yu üt’üv’ael tveichi maməʎ, piŋei, piam, tveichi went’u.<lb/>
–Ya, pi, piam, tveichi went’u.<lb/>
–Chuchi doi üt’üvlu, weuai; doi üt’üvnolu, vei ñi konayeŋen, pi, piam, tveichi, pəchi went’u.<lb/>
Wenchumir piŋei, piam, tfachi püichi went’u.</p>


<p xml:lang="arn" n="17"> Veimeu kudeiŋu, piam; une üt’uvüi , piam, tveichi went’u. Allün mapulei, piam fəlen fücha koyam.<lb/>
Veimeu Wenchumir nüpui, piam, tvichi koyam kai; doi fücha ka mapu üt’uvüi, piam.</p>

<p xml:lang="arn" n="18"> Viemeu weui, piam, Wenchumir, reqŋe nüpui, piam, tveichi mətta-koyam-ke-chi went’u.<lb/>
Veimeu amuiŋu, piam; tieu-pəle pepui, piam, ka kiñe went’u, kellü payuŋei, piam.<lb/>
Pettu wünkel-tukulu  fütcha ke koiwei pu leuvü, piam.</p>

<p xml:lang="arn" n="19"> –Marimarî, pi, piam, Wenchumir.<lb/>
–¡Marimârî! pi, piam, tveichi kellü payu went’u.<lb/>
–¡Mənna ʎadkəleimi, nei! pi, piam, Wenchumir.<lb/>
–¿Chum vemlaavun wapo ta inché te, nei? pi, piam, tveichi kellü payu went’u.</p>


<p xml:lang="arn" n="20"> –Waporkeimi; ¡loŋkotuyu!  pi, piam, Wenchumir. Chuchi t’antuel fei ñi konayeŋen, pi, piam, Wenchumir.<lb/>
–Ya, pi, piam kellü payu went’u.<lb/>
Loŋkotuiŋu; t’antuŋei, piam, kellü payun went’u. Reqŋeŋerpui, piam; küla yewei ula, piam, Wenchumir.</p>


<p xml:lang="arn" n="21"> Veimeu allü mapu, piam, puiŋən.<lb/>
–Eimi deuma-yal-kəleaimi, piŋei, piam, tveichi mətta-koyam-kelu went’u.<lb/>
T’ipai, piam, t’alkatu-üñüm-alu Wenchumir eŋu payun kelü. Deumai, piam, yael mətta-koyam-ve went’u. Kəppa umaui, piam; umautui, piam.</p>


<p xml:lang="arn" n="22"> Veimeu puwüi, piam, kiñe püchi tapayu; ipui, piam, tveichi yael.<lb/>
Pettu ilu, t’epei, piam, tveichi went’u.<lb/>
–Chumpeimi, weda tapayu, piŋei, piam, tveichi tapayu; t’ewa reqke  məlerkeimi tami weda tapayuŋen , pirkei tvichi went’u. 
–¿Chum vemlayavun, ŋüñelu inché? pi, piam, tvichi tapayu.</p>

<p xml:lang="arn" n="23"> Veimeu naliŋu, piam, tvichi went’u eŋu; tveichi tapayu epe l·aŋəmfui, piam, tveichi went’u; kuom i-maŋei, piam, iael.</p>


<p xml:lang="arn" n="24"> Veimeu allün-meu akutui, piam, Wenchumir eŋu.<lb/>
–Epe laŋəmpaveneu kiñe tapayu; fent·epun newen niei , pi, piam, tveichi went’u.<lb/>
–Mətte ʎekanteŋeimi , anei; inché wüle məlean, pi, piam, kellü payun went’u.</p>


<p xml:lang="arn" n="25"> Wün-pəle t’ipai, piam, Wenchumir eŋu nüvayalu üñüm. Kellü payun məlei, piam; deumai, piam, iael.<lb/>
Deumalu puwi, piam, tapayu.<lb/>
–Inche kai iael, anai, pipui, piam.<lb/>
–T’ewa reqke məleimi tami weda tapayu-ŋen , piŋei, piam, tapayu.</p>


<p xml:lang="arn" n="26"> Veimeu püchi elŋei , piam, iael; apumüi, piam, tapayu.<lb/>
–Ka püchilen, anei, pi, piam.<lb/>
–Pilan, piŋei, piam, tvichi tapayu.<lb/>
Veimu naliŋu, piam; epe l·aŋəmkunuŋei  kelü payun; inaŋei, piam, ñi iael.</p>


<p xml:lang="arn" n="27"> Kəppatui, piam, Wenchumir eŋu.<lb/>
Akutuiŋu, piam; püchilewei, piam, tveichi iael; vei ipatuiŋu, piam.<lb/>
–Inché wülé məlean, wimkunuwei  tveichi weda tapayu, pi, piam, Wenchumir.</p>

<p xml:lang="arn" n="28"> Ka umañ-mu məlei, piam, Wenchumir. Epe raŋi antə puwi, piam, tapayu; deumaniei, piam, iael Wenchumir.<lb/>
–¡Inche kai iaal!  pipui, piam, tapayu.<lb/>
–¡Pilan! pi, piam, Wenchumir.<lb/>
Veimeu: –¿Chem-mu pilaimi? pi, piam, tapayu; naleyu mai, pi, piam, tveichi tapayu.</p>

<p xml:lang="arn" n="29"> Veimeu naliŋu, piam, allüñma  naliŋu, piam. Veimeu kəppatui, piam kelü payu eŋu; mekei, piam, ñi nalən  Wenchumir eŋu tapayu.<lb/>
Wed’amekei, piam, tapayu, es’pada-meu, moŋekai, piam, tapayu.</p>


<p xml:lang="arn" n="30"> Feimu lev maui  piam, tapayu.<lb/>
Inaeyu, piam, Wenchumir; konputui, piam, kiñe lolo-meu tveichi tapayu.<lb/>
Veimeu kəppatui məllenmun  Wenchumir.<lb/>
–¡Fôt! Mənna newen ŋei tveichi weda tapayu, pi, piam, Wenchumir. Kiñe ina inaaviiñ, pi, piam Wenchumir.</p>


<p xml:lang="arn" n="31"> Veimeu werkei, piam, kiñe kona Wenchumir kiñe loŋko-meu. “Elluaenneu mari-eupu t’əlke waka” pi, piam Wenchumir.<lb/>
Veimo eluŋei, piam, Wenchumir mari eupu t’əlke waka. ʎazuiŋən, piam, Wenchumir eŋən.</p>


<p xml:lang="arn" n="32"> Tveichi mətta-koyam-kechi went’u pəlt’üntukuŋei, piam, tveichi lolo-meu kontumun  tapayu.<lb/>
Veimeu allü koni, piam; ʎüka-mei, piam, tveichi went’u. Veimeu neŋəmeli, piam, ñi ʎazu, wit’aŋetui, piam; t’ipapatui, piam.</p>


<p xml:lang="arn" n="33"> –Məlei mai che, re v’uünrüŋi niei; pettu aukantui, pi, piam, tveichi went’u.<lb/>
–Fey ürke mai, pi, piam, Wenchumir.<lb/>
–Eimi koŋe, piŋei, piam, kelü payun went’u.</p>

<p xml:lang="arn" n="34"> Veimeu koni, piam. Allü konlu neŋəmeli, piam, ñi ʎazu. Veimeu wit’aŋetui, piam, tveichi kelü payun went’u. Ka vei pikai, piam:<lb/>
–Məlei fent’en che re rüŋi niei, pi, piam, kelü payun went’u.</p>


<p xml:lang="arn" n="35"> Feimu tukutui Wenchumir; yei, piam, ñi es’pada, t’alka; koni piam, tvichi lolo-meu.<lb/>
Nielai, piam, che; re koilatuiŋu tveichi epu went’u kelü payun eŋu.</p>


<p xml:lang="arn" n="36"> Veimeu koni, piam, püchi Wenchumir. Kom avkoni, piam, tveichi ʎazu; eʎapui cheu uñi məlemun  tapayu; puwi , piam Wenchumir.</p>


<p xml:lang="arn" n="37"> Veimeu umaqkəlei tapayu, piam; pepui Wenchumir. Veimeu inaltu kiñe kəmme v’ücha rukamu, piam, veimeu laŋəmpui, piam, tveichi tapayu Wenchumir. Konpui, piam, wülŋin ruka-meu: pepui, piam, kiñe kəmme domo.</p>


<p xml:lang="arn" n="38"> –¡Ai! ¿chumpeimi miauimi tva-meu? piŋei, piam, Wenchumir.<lb/>
–Yepapeyu, pi, piam, Wenchumir.<lb/>
–Tfa-meu məlei inarumekeeteu kiñe tapayu; vei laŋəmfilmi  yetuyaeln, pi, piam, tveichi kəmme domo.<lb/>
–¡A! ¡povô! l·auyei (?)  tami tapayu, pi, piam, Wenchumir.</p>

<p xml:lang="arn" n="39"> Ka wülŋin-mu konpui, piam; pepai, piam, ka kiñe d’oi kəmme domo.<lb/>
–¡Ai! ¡fôt! ¿chumael konpaimi tfa-meu? piŋei, piam, Wenchumir.<lb/>
Tfa-meu məlei kiñe fücha tiŋre, inarumenieeteu, pi, piam, tveichi kəmme domo.</p>

<p xml:lang="arn" n="40"> –Chumməppe rume, chumte wapo məppe rume , inche l·aŋəmavin; amutuayu inche ñi mapu-meu, pi, piam, Wenchumir.</p>

<p xml:lang="arn" n="41"> Veimeu kəppai, piam, kiñe fücha tiŋre, t’avkunuví, piam. Mətchai mətten laŋəmfí tveichi tiŋre Wenchumir.</p>

<p xml:lang="arn" n="42"> Veimeu peputuvi tveichi kəmme domo Wenchumir. Ka rumei, piam, ka wülŋin ruka-meu. Puwi, piam, pepui, piam, doi kəmme domo, d’oi kəmme üʎcha domo.</p>

<p xml:lang="arn" n="43"> ¡Ay, fôt! ¿Chumpeimi konpaimi tfa-meu? piŋei, piam, Wenchumir.<lb/>
–Yepapeyu, pivi, piam, tveichi kəmme domo.<lb/>
–L·aŋəmvilmi kiñe fücha vilu, yetuyael, pi, piam, tv’achi domo.<lb/>
–¿Wapo ŋei, tveichi v’ilu am? pi, piam, Wenchumir.<lb/>
–Fent·epun wapo, nalael-meu, wenulúu kei , pi, piam, tveichi domo.<lb/>
Yevüdúelmeu vei mi laŋəmeteu, pi, piam, tveichi kəmme domo.</p>

<p xml:lang="arn" n="44"> Veimeu ʎekai , piam, püchi Wenchumir.<lb/>
Epe raŋi ant·ə akui, piam, tveichi füchá filu.<lb/>
–¡Ay, fôt! pi, piam, tveichi filu, mənna nümüi piru mapu, pi, piam.<lb/>
Wenchumir elkaukəlei, piam. Feimu konputui ñi ruka-mu tfeichi fücha vilu.</p>


<p xml:lang="arn" n="45"> –¿Chem miaui pei tva-mu? piputui, piam, tveichi fəcha vilu.<lb/>
–Miaui pelai chem no rume, pi, piam, tvachi kəmme domo.<lb/>
Veimeu konputui, piam, tveichi fəcha v’ilu, umauqtuputui, piam.<lb/>
Umauqkəlelu rüppü nâkəmfempuvi, piam, tveichi fücha vilu Wenchumir<lb/>

Veimeu laŋəmüi, piam.</p>

<p xml:lang="arn" n="46"> Veimeu kəppatui, piam, ñi ʎazu-meu; t’aperltukukunuvi, piam, tveichi domo, neŋəme i ñi ʎazu.<lb/>
Feimu wit’ai, piam, kelü payun.<lb/>
Veimeu nentuŋepai tveichi kəmme domo, une pepuel kelü payun eŋu.<lb/>
Welu muntukawi tveichi domo-meu.<lb/>
–Femkilmu, inaləppai kai ñi lamŋen, pi, piam, tveichi kəmme domo.</p>

<p xml:lang="arn" n="47"> Veimeu ka tukulüi, piam, ʎazu; ka t’apeltukukunui, piam, doi inaŋechi peel Wenchumir. Ka wit’ai, piam, kelü payun.<lb/>
T’ipapai, piam, tveichi kəmme domo.<lb/>
Veimeu kureyei, piam, kelü payu.<lb/>
–Ka inaləppai ñi lamŋen, pi, piam, tveichi kəmme domo.</p>

<p xml:lang="arn" n="48"> Feimeu ka tukulüi, piam, ñi ʎazu eŋu kelü payun eŋu; ka t’apeltukukunui, piam, Wenchumir.</p>

<p xml:lang="arn" n="49"> Doi kəmme domo kiñe oro kochiʎu, piam, iñei rume ñi nentupenoel; Wenchumir mətten ñi nentupel.<lb/>
Vei, piam, kəpalle (?) kuchiʎu tfeichi kəmme domo: –¿Kat’üntukulelŋepelayaimi ʎazu? piŋei, piam, Wenchumir.</p>

<p xml:lang="arn" n="50"> T’apeltukukunui kiñe fəcha kura, piam, Wenchumir. Raŋin wit’ael tveichi ʎazu kat’üntukulelŋei, piam, Wenchumir.</p>

<p xml:lang="arn" n="51"> Veimeu ponwi  mapu lewetui, piam. Veimeu amui, piam; ka mapu-meu ponwi Wenchumir.<lb/>
Puwi, piam, kiñe loŋko kovkeche-mew.</p>


<p xml:lang="arn" n="52"> Veimeu kədautupui, piam; inarume uvisa-pui, piam.<lb/>
Kiñe Cheruve  epe apumeyu, piam, tveichi kovke-che; fey-eŋu nali, piam, tveichi Cheruve yeŋu Wenchumir.</p>

<p xml:lang="arn" n="53"> Kat’ün  entu-kiñe pilunvi tveichi Cheruve, piam Wenchumir. Nüi, piam, tveichi pilun Wenchumir.<lb/>
Amutui, piam, ñi mapu-mu tveichi Cheruve; puwtui, piam, ñi mapu-mu.</p>

<p xml:lang="arn" n="54"> Feimeu ka ke Cheruve nâleyu, piam; üt’üvtuŋei fətcha ke chomado kət’al-meu.<lb/>
Veimeu wüñomei, piam, Cheruve; akui, piam, cheu nalkemu  Wenchumir eŋu.</p>


<p xml:lang="arn" n="55"> Veimeu ñamku ŋei, piam, tveichi Cheruve.<lb/>
Umauqkəlei, piam, Wenchumir; fent·epun t’ewa ŋei, piam, weñaŋkekei, piam; ŋümakei, piam, Wenchumir; t’ipa-pət’arüi, piam, Wenchumir.</p>


<p xml:lang="arn" n="56"> Veimeu tveichi ñamko Cheruve wiukeŋeleyu, piam. Veimeu wit’at’ipai, piam.<lb/>
–Chem chei, pi, piam, Wenchumir.<lb/>
Adkintulewei, piam.<lb/>
–¡Ap! Wenchumir, pi, piam, tveichi Cheruve.<lb/>
Adkintuʎawei , piam, is’t’okuom-pəle; prakintuniewevi, piam, tveichi ñamko.<lb/>
Duŋulaeyu, piam; t’anakunutui, piam.</p>


<p xml:lang="arn" n="57"> –¡Ap, Wenchumir! pi, piam, tveichi Cheruve.<lb/>
Feimu ka prakintui, piam:<lb/>
–¿D’uŋulpeen am, püitchi ñamko? pi, piam, Wenchumir.<lb/>
Duŋuŋetulai, piam.</p>

<p xml:lang="arn" n="58"> –¡Ap, Wenchumir! ¿chemu anta fent·e weñaŋkəleimi? pi, piam, tveichi Cheruve.<lb/>
–Amutuavel ñi mapu-meu, anei ñamko, pi, piam, Wenchumir.<lb/>
Veimeu ŋət’amkavuiŋu, piam, Cheruve yeŋw.</p>

<p xml:lang="arn" n="59"> Tveichi Cheruve ñamko ŋetui, piam:<lb/>
–Wülle epe raŋi antə puwəltuaimi uvisa; inche kurü alka ŋean, pi, piam, tveichi Cheruve. Veimeu “amutuan” piavimi tveichi loŋko, pi, piam, tveichi Cheruve.<lb/>
–Ya, pi, piam, Wenchumir.</p>

<p xml:lang="arn" n="60"> Veimeu epe raŋi antə puwəltui, piam, ñi uvisa.<lb/>
–Amutuan, pi, piam, Wenchumir.<lb/>
–Fey-ür’ke mai, votchəm; ¿chem yetuiaimi? ¿chem kuʎin? pi, piam, tveichi loŋko; ¿wakâ kam  kaweʎu? piŋei, piam, Wenchumir.</p>

<p xml:lang="arn" n="61"> –Yelayan, pi, piam; kiñe uvisa eluyaen, pi, piam, Wenchumir.<lb/>
–Ya, piŋei, piam.<lb/>
Veimeu eluŋei, piam, kiñe kurü alka uvisa.</p>

<p xml:lang="arn" n="62"> Veimeu “ŋət’amkaeyu”, [pi], piam, ñi  kurü alka uvisa.<lb/>
–Yetuaeyu inche; puwəltuan  mapu-meu.<lb/>
–Elutuañi  pilun, pi, piam, püichi kurü alka uvisa.<lb/>
–Ya, pi, piam, Wenchumir.</p>

<p xml:lang="arn" n="63"> Veimeu tveichi kurü alka uvisa Cheruve: –Pranian  pi, piam; kəmme nükəleaimi inche-meu, pi, piam, tveichi Cheruve.<lb/>
Veimeu amuiŋu, piam. Puwəlŋetui ñi mapu-meu Wenchumir.</p>

<p xml:lang="arn" n="64"> Veimeu pepui, piam, ñi kure  Wenchumir. Kiñe tapayu eppe nentuniei, piam, tveichi oro kuchiʎu. Kimŋelai, piam, Wenchumir.<lb/>
Veimeu puwlu mətten nentufemi, piam, tveichi kuchiʎu Wenchumir.</p>

<p xml:lang="arn" n="65"> –¡Ay, fôt! ¡tfa ñi fütt·a! pi, piam, tveichi kəmme domo.<lb/>
Veimeu Kureyeutuiŋu, piam.<lb/>
Cheruve eluŋetui ñi pilun. Amutui, piam, ñi mapu-meu Cheruve.<lb/>
Veimeu kəmme puwtui ula, piam, Cheruve.<lb/>
Femŋechi femmüi, piam, Wenchumir.</p>


<note>III. CUENTOS DE ORIGEN EUROPEO</note>

         <p xml:lang="arn" n="1"> LAS TRES HERMANAS</p>

         <p xml:lang="arn" n="1"> EPEU KƏLA LAMŊENWEN</p>

<p xml:lang="arn" n="1"> Feimeu məlerkei kiñe kuze, kəla nierkei domo ke pəñeñ.<lb/>
Kiñe “t’ipayan” pirkei; “kədautuan, chem rume kədaupuan; venten t’ewa ŋeyiñ”.</p>


<p xml:lang="arn" n="2"> Feimeu kiñe achawaʎ nierkei; ilokunurkei rokiñael.<lb/>
Amurkei, amulu; raŋi antə:<lb/>
“Təfa-meu pəchi kansatuchi” pirkei, kiñe pəchi kuo-mu.</p>

<p xml:lang="arn" n="3"> Veimu kansatupurkei; ʎauvüñ-meu t’analelu pepurkei kiñe kəme went’u.<lb/>
—Marimari, piŋerkei.<lb/>
—Marimari, pirkei.<lb/>
—¿Cheu konaluimi, kizu yauimi? piŋerkei.</p>

<p xml:lang="arn" n="4"> —Kədautualu mai inche, pirkei.<lb/>
¿Eimi niepeavuimi kədau kai? pirkevi təvichi kəme went’u.<lb/>
—Nien kədau, pirkei tvichi kəme went’u, kəchatulmeaen wesakelu, piŋerkei ti domo.</p>

<p xml:lang="arn" n="5"> Feimeu amurkeiŋu; mankad yeŋerkei tvichi domo.<lb/>
Puwtui, piam, ñi ruka-mu təvichi kəme went’u. Veimeu umañpui, piam, təvichi domo.<lb/>
Pu liwen eluŋì wesakelu ñi kəchatoal təvichi domo. Kəchatui, piam.</p>

<p xml:lang="arn" n="6"> Ka umañ-meu wültui, piam, ñi wesakelu. Veimeu:<lb/>
—¿Chem duamimi? piŋerkei; ¿fariʎa kam plata?  piŋerkei.<lb/>
—Plata mai, piŋerkew.<lb/>
Feimeu kine vütta munu nentulŋepai plata; eluŋei, piam; munu yetui ñi plata.</p>


<p xml:lang="arn" n="7"> Puwtui, piam, ñi ruka-mu, puwltui, piam, ñi plata.<lb/>
Feimeu kəmelkakunutui wesakelu-meu: üküʎa, kəpam ŋiʎai, piam; ŋiʎalvi ñi ñuke, piam, ka; ñi pu lamŋen ŋiʎayelfi wesakelu.</p>

<p xml:lang="arn" n="8"> Feimeu raŋintu-ŋechi d’omo:<lb/>
“Kiñe ina t’ipayan kai,” pirkei.<lb/>
Feimeu t’ipai, piam; t’ipalu ka kiñe pəchi ko-meu kanzatupui, piam. Feimeu pepui, piam, kiñe kəme went’u ka.</p>

<p xml:lang="arn" n="9"> —Marimari, piŋepui, piam.<lb/>
—Marimari, pirkei.<lb/>
—¿Cheu konaimi? piŋerkei tichi  domo.<lb/>
—Kədautuan, pirkei, cheu peli kədau deumayalael.<lb/>
Feimeu: —Inche nien kədau, piŋei, piam. ¡Amutuyu! piŋei, piam.</p>

<p xml:lang="arn" n="10"> Feimeu yeŋetui, piam.<lb/>
Puwlŋelu, feimeu deumayalpui, piam. Kayu antü deumayalpui, piam. Feimeu eluŋi, piam, platw; fücha kaman  plata, piam.</p>

<p xml:lang="arn" n="11"> Feimeu amutui ñi ruka-mu, piam, ka. Puwtulu peŋelputui , piam, ñi plata ñi ñuke-meu.<lb/>
—Feulaʎechi, koñi, piŋei, piam.</p>

<p xml:lang="arn" n="12"> Feimeu təvichi doi pəchi domo fentepun wesalkalei, piam.<lb/>
“Kiñe ina t’ipayan kai; chumli chuman”, pirkei təvichi pəchi domo. Kiñe pəchi achawaʎ niei, piam. Fei ilokunui, piam, rokiñael.</p>

<p xml:lang="arn" n="13"> Feimeu kiñe ʎaufeñ koyam-meu, feimeu t’anakunupui, piam, kansatualu.<lb/>
Feimeu ka kiñe kəme went’u pepueyu, piam.</p>

<p xml:lang="arn" n="14"> —¿Chumpeimi, t’analeimi? piŋei, piam.<lb/>
—Kədautuñmaalu inche, pirkei.<lb/>
—Inche nien kədau; kechatulmean ñi wesakelu, piŋerkei.<lb/>
—Ya, pirkei.</p>

<p xml:lang="arn" n="15"> Feimu amui, puwrkei.<lb/>
Eʎa naq-antü  eluŋerkei wesakelu ñi kəchatoael. Wün-ple, wülturkei ñi wesakelu.</p>

<p xml:lang="arn" n="16"> Feimeu: —¿Chem duamimi? ¿fariʎa kam plata? piŋerkei.<lb/>
—Fariʎa, pirkei.<lb/>
Feimeu eluŋei kiñe pəchi fariʎa.</p>

<p xml:lang="arn" n="17"> Feimeu kimelŋerkei.<lb/>
“Təfá fáriʎa eloayu; chem rume ŋiʎatukeavími, chumleanume  pilmi, feleaimi.<lb/>
Kiñe kura-meu elkunuavimi, rüŋalkunuavimi”.</p>

<p xml:lang="arn" n="18"> Feimeu puwturkei ñi ruka-meu; puwlturkei ñi fariʎa.<lb/>
—¿Chem yemeimi? piŋerkei.<lb/>
—Təva pəchi fariʎa eluŋen, pirkei.<lb/>
—¿Chumal təvei fariʎa yemeimi? pofo, piŋerkei.<lb/>
Feimeu rüŋalkunui, piam, ñi pəchi fariʎa.</p>


<p xml:lang="arn" n="19"> Feimeu məlei, piam, ŋiʎatun. “Amoaiñ”, piŋən, piam.<lb/>
Təveichi pəchilu: “¡Məlekaaimi!” piŋei, piam.<lb/>
Feimeu: —Amoan kai, pi, piam.<lb/>
—Amulaaimi, piŋei, piam.</p>

<p xml:lang="arn" n="20"> Feimeu amui, piam, ñi fariʎa-meu.<lb/>
“Fariʎa, pəchi fariʎa, eluen kiñe chiʎan kaweʎu, re plata ŋean, plata wis’t’antəkuü ŋean; epeu kona miaulan, mürfemŋeai ñi eppu kona”.</p>


<p xml:lang="arn" n="21"> Feimeu mütchai mətten t’alolì təvichi kura; t’ipapai, piam, kaweʎu, təvichi epu kona, kom nentupai, piam, wesakelu, chawai, zikil , t’apelakucha , tüpu , medaʎa , is’t’okom, piam. 
Feimeu tukutuwi, piam.</p>

<p xml:lang="arn" n="22"> Feimeu amui, amulu, puwi, piam, ŋiʎatun-meu.<lb/>
Miaupui, piam, ñi ñuke, ñi lamŋen. Naqpui, piam, ñi eppu kona wit’aneleyu ñi kaweʎu.</p>

<p xml:lang="arn" n="23"> Feimeu pəchi allüñmamei, piam; feimu kəpatui. Koom təkukunupatui ñi wesakelu, ñi epu kona təkukunupatui, piam. Fentepun t’ewa ŋetui, piam.</p>

<p xml:lang="arn" n="24"> Feimeu akutui, piam, tvichi pu koñuen. Feimeu ŋət’amkapatuiŋən, piam.<lb/>
“Miaupei kiñe qülcha domo, ¡fentepun kəme domo! miawli epu kona, mürvemŋei”. 
Pipatui, piam, tichi domo:<lb/>
—¿Inche no mai? pirkei.<lb/>
—¡Â puürku!  piŋerkei təveichi pichi domo.</p>

<p xml:lang="arn" n="25"> Feimeu kiñe fetepun kəme went’u ñi vottəm: “¡Kureyeavin təveichi domo, chau!” pirkevi ñi chao.<lb/>
Feimeu kinturkefi; feimu peŋi, piam, püchi domo; feimeu kureyewiŋu, piam.<lb/>
Feimeu yei ñi chiʎan kaweʎu ka ñi eppu kona.</p>



         <p xml:lang="arn" n="2"> LOS TRES HERMANOS</p>

         <p xml:lang="arn" n="2"> EPEU KƏLA PEÑUEN</p>

<p xml:lang="arn" n="1"> Məlerkei kiñe kude; kəla nierkei koñi; kut’anərkei kut’anlu. Epu allükewërkei ñi koñi, ka kiñe püchirkei.</p>


<p xml:lang="arn" n="2"> T’iparkei epu allükewelu nəv’ayalu; elkunuŋerkei püchilo.</p>

<p xml:lang="arn" n="3"> “Muñetuaimi ñuke”, piŋerpurkei; veimeu muñeturkei wadkən kuo-meu ñi kut’an ñuke; larkei lalu mai.</p>


<p xml:lang="arn" n="4"> Veimeu ayüvurkei, t’iparkei aukantualu.<lb/>
Veimeu akuturkei ñi epu peñi təfa-ple; ramtuŋepaturkei:</p>

<p xml:lang="arn" n="5"> —¿Chumlei mi ñukê? piŋepaturkei.<lb/>
—Kəmei kâ, ayeletui ñi ñuke, pirkei.<lb/>
—Kəmei ka, pirkei təveichi ñi epu peñi; pepaturkei ñi ñuke; larkei.</p>


<p xml:lang="arn" n="6"> Veimeu ŋümapaturkei:<lb/>
“Mənna povo ŋeimi, anai; larkei taiñ ñuke”, pirkei mai.<lb/>
Veimeu vei pilu, pirkei:<lb/>
“Yeyaimi ñuke chao-mu”, piŋerkei təveichi püchilu.</p>

<p xml:lang="arn" n="7"> Yerkei la ñuke, pəramkunulelŋerkei ñi ñuke wenté kaweʎu.<lb/>
Kanzarkei ñi kuü; veimeu ütünakəmkunurkei ñi ñuke.</p>

<p xml:lang="arn" n="8"> Veimeu amurkei kizu, puwərkei chao-meu; vei pipurkei: —Tiyé-mu elkunun mai ñi la ñuke.<lb/>
—¿Cheu? piŋerkei.<lb/>
—¡Tiyé-mu! pirkei.<lb/>
—¡Amuyu! piŋerkei.</p>

<p xml:lang="arn" n="9"> Amurkei chaw-eŋu. Amulu chau, veimeu levkiawərkei; levkiaulu wüñomerkei chao; ʎükarkei.</p>


<p xml:lang="arn" n="10"> Lev kaweʎu amuturkei; inaŋei, piam mai, vemlu.<lb/>
Veimeu elkunuŋei. Kəpatui, piam mai, püchikelw.</p>

<p xml:lang="arn" n="11"> Veimeu t’avərkevi kiñe went’u.<lb/>
—¿Wüllaaimi mi yewa? piŋerkei.<lb/>
—Wülan ka, pirkei.<lb/>
—¿Chumten vali? piŋerkei.<lb/>
—Mari pura peso.<lb/>
Veimeu ŋiʎañmaŋerkei.</p>

<p xml:lang="arn" n="12"> Namuntu amuturkei; ramtuŋerkei: —¿Mi yewa kai? piŋerkew.<lb/>
—Wülən, pirkei.<lb/>
—¿Chumten-mu wülimi?<lb/>
—Mari pura peso-mu, pirkei.<lb/>
—¡Povo ŋeʎaimi, wedañma!</p>

<p xml:lang="arn" n="13"> Veimeu vei pirkei: —¿Chem-meu povo ŋen? pirkei.<lb/>
—¿Chuchi mi plata? piŋerkei.<lb/>
Veimeu nentuparkei mari sentavo, ka kiñe siŋku.<lb/>
—¡Mənna povo ŋeimi! piŋerkei.</p>


<p xml:lang="arn" n="14"> —Kiñe ina t’ipayayiñ, pirkeiŋən; t’iparkeiŋən.<lb/>
   —¿Chem yeyaimi? piŋerkei.<lb/>
—Yeyan ñi puerta  ñi ñuke, yeyan, pirkei.<lb/>
T’iparkeiŋən; meñkurkei ñi puerta.</p>


<p xml:lang="arn" n="15"> Veimeu puwərkeiŋən məlekemum aukan wiŋkw. Veimeu kəpaturkei mai təveichi aukan wiŋka.<lb/>
Veimeu t’iparkeiŋən, pərarkeiŋən wit’u-meu, pəramərkeiŋən ñi puerta.</p>


<p xml:lang="arn" n="16"> Veimeu “kanzan” pirkei. “Nünniekunuen” pirkei.<lb/>
Veimeu piŋerkelai pinoel.<lb/>
Vam nakəmərkei ñi charawiʎa, memeturkei petu korəlu təveichi wiŋka. Konpurkei pu chaʎa ñi me.</p>

<p xml:lang="arn" n="17"> —¿Chem chei məlei? pirkei təveichi wiŋka.<lb/>
—Kanin, peno, pirkei.<lb/>
—T’alkatuviyin, pirkei.<lb/>
Veimeu kaŋelu: —¡Vemkilmən! pirkei; mətte allü mapu puwavui t’alkatun, pirkei.</p>

<p xml:lang="arn" n="18"> Veimeu üt’ünakəmərkei ñi puerta; laŋəmpurkei kiñe wiŋka. Veimeu lev t’iparkeiŋən.<lb/>
Naqpaturkeiŋən mai.</p>

<p xml:lang="arn" n="19"> Veimeu “t’ipayayin” pirkeiŋən.<lb/>
—Inche t’ipalayan, pirkei təveichi püchilu.<lb/>
T’iparkei təveichi epu allükewelu; t’iparkei, amurkei mai; püchilo məlekarkei.</p>

<p xml:lang="arn" n="20"> Veimeu konparkei kiñe t’ewa; müt’umərkeví. Konparkei təveichi t’ewa; elurkefí ilo; veimeu umaqtuparkei təveichi t’ewa.</p>

<p xml:lang="arn" n="21"> Veimeu t’arintukulelərkevi yiwiñmalechi kachu, qüyümkunulelkevi. T’iparkei təveichi t’ewa mai, amurkei məlemum aukan wiŋka.</p>

<p xml:lang="arn" n="22"> Lev t’iparkei təveichi aukan wiŋka; veimeu rakiduamərkei “¿chem chei iñ meketeu?” pirkeiŋən.<lb/>
Veimeu kiñe “¡amuŋe!” piŋərkei; veimeu amurkei, amulu, peŋepurkei təveichi püchi mapuche.</p>

<p xml:lang="arn" n="23"> Veimeu “¡Marimari!” piŋepurkei. 
—Marimari, pirkei.<lb/>
—¡Naqpaŋê! pirkevi təveichi wiŋka.</p>

<p xml:lang="arn" n="24"> Veimeu ilotumerkei; naqpurkei təveichi wiŋka. Naqpulu “Ilotupaŋé kai” piŋerkei. Ilotupurkei.</p>


<p xml:lang="arn" n="25"> Veimeu adkintunieŋewərkei pətu ilotulu. Veimeu vei piŋerkei: 
—¿Chem anda nieimi tami pu wün? piŋerkei.<lb/>
Veimeu mallərkei ñi wün.<lb/>
—Nielai, pirkei.</p>

<p xml:lang="arn" n="26"> Veimeu təveichi püchi mapuche: “¿Təvé ʎenoanchi?” pirkei.<lb/>
“¡Kal!” pirkei. 
Veimeu mallüñmaŋerkei.<lb/>
“¡Təvei!” piŋerkei “¡nentupaŋê! ¡Nentupaŋé mi kewün!” piŋerkei. Nentuparkei; nentupalu kat’ikunu kewüw.<lb/>
“¡Kat’iñmaŋerkei ñi kewün!”.</p>

<p xml:lang="arn" n="27"> Veimeu lev t’iparkei, amuturkei ñi kompañ-meu.<lb/>
Veimeu ñi pu kompañ:<lb/>
—¿Chem anchi? piŋerkei ¿chem anchi məlerkei? piŋerkei  . 
Veimeu düŋurkelai, düŋunolu lev mawərkeiŋən.</p>


<p xml:lang="arn" n="28"> Veimeu püchi mapuche umañərkei. Pu liwün ulá amurkei, yerkei ñi puerta.<lb/>
Veimeu amulu puwərkei kiñe kawaʎeru-meu.</p>

<p xml:lang="arn" n="29">—¿Cheupeimi? piŋerkei.<lb/>
—Amualu inché, pirkei; kədautualu, pirkei.<lb/>
—¿Cheu ŋiʎameimi puerta? piŋerkei.<lb/>
—¡Teyé-mu! pirkei.<lb/>
—¿Pettu məlei kai wülael puerta? piŋerkei.<lb/>
—¡Fent’elei! pirkei.<lb/>
—¿Cheu? piŋerkei; yeyaven, piŋerkei.</p>


<p xml:lang="arn" n="30"> — Pilan, pirkei.<lb/>
—Kuʎiayu, piŋerkei.<lb/>
—¿Chumten kuʎiaen? pirkei.<lb/>
—Kiñe peso, piŋerkei.<lb/>
—Pilan, pirkei.<lb/>
—Epu peso, piŋerkei.<lb/>
Veimeu: —¡Ya! pirkei.</p>

<p xml:lang="arn" n="31"> Veimeu yerkefí təveichi kawaʎeru, amurkei. Allütui, piam , plata.<lb/>
—¿Chuchí-meu amui rəppú təva-meu, vochəm? piŋi, piam.<lb/>
—Təfa-mu, pirkei.</p>

<p xml:lang="arn" n="32"> Pərampurkeví, puwiŋu wente mawida. Veimeu uneltu pərakai, piam; allü pəralu ümülkuralvi, piam.<lb/>
Veimeu, piam, təveichi kawaʎeru: “¡Vemkéli!” pi, piam.<lb/>
Veimeu küʎipaeyu, piam, kiñe vücha kura loŋko-meu, piam.<lb/>
Lai, piam.</p>

<p xml:lang="arn" n="33"> Veimeu, piam, wüñomei təveichi püchi mapuche; puwtui, piam, təveichi kawaʎeru ñi ruka-meu.<lb/>
Ramtuŋerkei: —¿Mi pat’on kai? piŋerkei.</p>


<p xml:lang="arn" n="34"> —Eyeu məlepukai, pirkei. “Wülé kəpalelŋean kareta” pi ñi pat’on, pi, piam. Mətte ayüpui puerta ŋiʎayaqel.<lb/>
Veimeu amuturkei, yerputurkei ñi puerta, amui, piam.<lb/>
Veimeu: “Elkunuchi ñi puerta” pirkei.</p>



<p xml:lang="arn" n="35"> Veimeu puwərkei ka kiñe loŋko-meu. Veimeu ramtuŋerkei ramtuel: —¿Chumpeimi? piŋerkei.<lb/>
—Kintukədaupen, pirkei.<lb/>
Veimeu təveichi ülmen:<lb/>
—Inche nien kədau, pirkei. 
—¿Chem kədau nieimi, chau? pirkei təveichi mapuche.<lb/>
—Inarumelaen ñi chakra, piŋerkei; mətte weñetuñmaŋeken ñi wa, pirkei.</p>


<p xml:lang="arn" n="36"> —Nülaen kiñe koñiwen yewa, pirkei təveichi ülmen.<lb/>
—Ya, pirkei təveichi püchi mapuche.<lb/>
—Amuyu mai, pirkei; amurkeiŋu, amulu; peŋelŋemerkei.<lb/>
—¡Vei təfá! piŋerkei.<lb/>
—Vei ürke mai, pi, piam, püchi mapuche.</p>

<p xml:lang="arn" n="37"> Veimeu lipümüi mapu.<lb/>
“Təfa-mu anülean, pirkei; elelaen akucha”, pirkei. Elelŋerkei waipá .<lb/>
Veimeu vei pi, piam: “Təfa-meu vam konli zipomean, veimeu t’epelean”.</p>


<p xml:lang="arn" n="38"> Veimeu epe wün kuonpai, piam, təveichi koñiwen yewa; veimeu ʎazui, piam, tuví, piam, təveichi püchi kaweʎu flaŋkw.<lb/>
Veimeu, piam, kəpalfi ñi pat’on-meu epe wün. “¡Pat’on!” pipai, piam.</p>

<p xml:lang="arn" n="39"> Veimeu təvichi ülmen wit’ant’ipai.<lb/>
—¿Nüimi? piŋei, piam.<lb/>
—Nün, pi, piam.<lb/>
—Nentulmupachi kuchiʎu, pi, piam, təveichi ülmen.<lb/>
Veimeu püchi mapuche, piam:<lb/>
—Eluen inche, piam; ¿chumael anchi? pi, piam.<lb/>
Veimeu moŋelŋei, piam, təveichi püchi kaweʎu.</p>

<p xml:lang="arn" n="40"> Veimeu amui, piam, püchi mapuche, amulu; diputui ñi epu peñi.<lb/>
—Aʎküŋerkei, piam, mi laŋəmkawaʎerun.<lb/>
Veimeu laŋəmŋei, piam püchi mapuche.</p>

<p xml:lang="arn" n="41"> Laŋəmel t’anakunuŋei, piam; elkunulelŋei ñi püchi kaweʎu.<lb/>
Veimeu küʎmaqeyu, piam; veimeu moŋetui, piam.<lb/>
Veimeu zuŋueyu, piam, ñi kaweʎu.</p>

<p xml:lang="arn" n="42"> —Fanten-mu moŋelen kai, inche moŋeleyu kai, pi püchi kaweʎu. Amuayu; diputuaimi mi epu peñi-meu, pieyu, piam, ñi püchi kaweʎu.<lb/>
Veimeu amui, piam; diputui, piam, ñi epu peñi.</p>

<p xml:lang="arn" n="43"> Veimeu: “Elkunuaen inaltu lavken”, piyeyu, piam, ñi püchi kaweʎu. Elkunupui, piam, elkunupulu, nət’amkaeyu ñi püchi kaweʎu.<lb/>
—Chem t’awün rume məlele, “chem rume eloen” piaen, piaeyu, piam, ñi püchi kaweʎu.</p>

<p xml:lang="arn" n="44"> Veimeu, piam, məlei t’awün.<lb/>
Deu diputui ñi epu peñi, piam.<lb/>
Veimeu, piam: “Amuayu” pi, piam, ñi epu peñi.<lb/>
Təveichi püchi mapuche:<lb/>
—Inche kai amuan, pi, piam.<lb/>
—¡Amulaaimi! piŋei, piam; ʎadkütuŋei, piam.<lb/>
Amui, piam, təveichi epu went’u.</p>

<p xml:lang="arn" n="45"> Veimeu amui, piam, püchi mapuche. Veimeu, piam:<lb/>
“Püchi vlaŋkito, pipui, piam, eloen kiñe tapayu, kurü is’t’okuom, chiʎa , puñal, zipuela, ettipu kavisatu, wit’antukúe, t’əpúe, yuntatiadol , re plata ŋean is’t’okuom plata”.<lb/>
Veimeu nentulŋepai, piam.<lb/>
Pərakow.</p>

<p xml:lang="arn" n="46"> Veimeu, piam, amui, piam, t’awün-meu. Puwi, piam, pettu kudelu-mu. Kudepui, piam; weupui, piam. Toppa ŋelai, piam.</p>

<p xml:lang="arn" n="47"> Fentepun ayüeyu, piam, qüʎcha ke domo, piam.<lb/>
—Naqpaŋê, ¡purupaŋê! piŋevui, piam.<lb/>
—¡Pilan! piam; ¡ka antə ulá! pi, piam.</p>


<p xml:lang="arn" n="48"> Veimeu chem kəme went’u rume t’ürlaeyu; məlevel kəmeke went’u; nievui, piam, plata; toppa ŋelai, piam.</p>

<p xml:lang="arn" n="49"> Veimeu wüñomei, piam; akutui, piam. Elkunupatui ñi kaweʎu, piam. Veimeu povre  ŋetui, piam.</p>

<p xml:lang="arn" n="50"> Veimeu akutui, piam, ñi epu peñi; veimeu ŋüt’amkapatui, piam, təveichi epu went’u.<lb/>
—Miaupei, mai, kiñe kauchu; t’ürŋelai, pi, piam.<lb/>
Püchi mapuche: —¿Inche no mai? pi, piam.<lb/>
—Eimi-meu ŋuʎuduavui  təveichi went’u, anai, piŋei, piam.</p>

<p xml:lang="arn" n="51"> Ka məlei, piam, kuden; kayu antə elí, piam, kudeael.<lb/>
Veimeu akui, piam, təveichi t’awün. Amui, piam, təveichi epu went’u.<lb/>
—Inche kai amuan müchai, pi, piam, püchi mapuche.</p>

<p xml:lang="arn" n="52"> Veimeu amui, piam, ni vlaŋko-meu.<lb/>
“Vlaŋko, pi, piam, nentulpaen kiñe rüzé, apolelu, chem no rume eiʎanŋelayaw; re oro nieai: etipu oro, tiadol niai; chem no rume eiʎan ŋelayai”. 
Veimeu nentulŋepai, piam, chiʎan kaweʎu.</p>

<p xml:lang="arn" n="53"> Veimeu, piam, amui t’awün-mu. Puwi, piam. N̰elai, piam, kauchu püchi mapuche-meu.<lb/>
Kudepui, piam; weupui, piam.<lb/>
Veimeu fentépun ayüeyu, piam, qüʎcha ke domo.<lb/>
—¡Naqpaŋê, putupaŋê! piŋei, piam.<lb/>
—¡Pilan! piam; ¡ka antə ulá! pi, piam.</p>


<p xml:lang="arn" n="54"> Veimeu wüñomei, piam; akui, piam. Vent’en plata weumei, piam. Veimeu akutulu elpatui ñi kaweʎu, piam, cheu ñi yepakemu.</p>

<p xml:lang="arn" n="55"> Veimeu ka məlei, piam, t’awün; feimeu akui, piam, t’awün.<lb/>
— Veichula kimŋean, pi, piam.</p>

<p xml:lang="arn" n="56"> Veimeu amui, piam, ñi kaweʎu-mu: “Vlaŋkitu, pipui, piam, nentulpaen kiñe vücha alazan, ventépun kəmelu, is’t’okuom re plata nieai; chem no rume avnielayai: weshakelu, koton, chaleku, pantalon, sumel, ñi is’t’okuom fonsiʎo-meu apo-apoleai ñi fonsiʎo plata-meu.</p>

<p xml:lang="arn" n="57"> Veimeu amui, piam, t’awün-meu; puwi, piam; kudepui, piam; weupui, piam.<lb/>
Veimeu: “¡Naqŋê!” pieyu, piam, qüʎcha ke domo. Veimeu naqí, piam; purupui, piam.</p>


<p xml:lang="arn" n="58"> Veimeu ñi epu peñi anüanüi (?), piam, tukulŋei, piam, pu ruka.<lb/>
Veimeu purupui, piam, kiñe rupachi purulu. Veimeu t’ipapai, piam.</p>

<p xml:lang="arn" n="59"> Ñi epu peñi, piam, mət’ümví:<lb/>
—¡Künappamu, â puen! pivi, piam. Qüituví, piam:<lb/>
“¡Lienkura, Kaʎvüluan!” pi, piam.<lb/>
Veimeu kəpai, piam, təveichi epu went’u. Ramtuví, piam:<lb/>
—¿Niemu plata, puen? pivi, piam.</p>

<p xml:lang="arn" n="60"> Veimeu: —Nielayu, pi, piam, təveichi epu went’u. Veimeu, piam, nentulví kiñe vütta runa plata, eluvi; kake vütta ke runa eluŋei, piam, təveichi epu went’u.</p>


<p xml:lang="arn" n="61"> Veimeu kontui, piam, purupatualu. Veimeu ayüeyu, piam, qüʎcha domo; veimeu kureŋei, piam.</p>

<p xml:lang="arn" n="62"> Ventepun qülmen ŋei, piam.<lb/>
Veimeu niei, piam, kəla chiʎan kaweʎu; ñi chiʎa kake rumei, piam: oro chiʎa, plata chiʎa, is’t’okuom nietui, piam.</p>




         <p xml:lang="arn" n="3"> PLATA, HONGOS Y TALERO</p>

         <p xml:lang="arn" n="3"> EPEU KIÑE V’ÜCHA WENT’U PRA-WENU-MEU</p>

<p xml:lang="arn" n="1"> Veimeu məlerkei kiñe v’ücha went’u mapuche. Prarkei wenu; punwərkei wenu; ŋənechen pepurkevi.</p>

<p xml:lang="arn" n="2"> —¿Chumpeimi miauimi təv’a-meu? piŋei, piam, tveichi v’ücha went’u.<lb/>
—Kuñivaʎ mai inche, chau ŋənechen; veimeu kəppan, ¡ŋiʎatupapen eimi-meu, chau ŋənechên! pipui, piam, wenu-mapu-meu tveichi v’ücha went’u.</p>

<p xml:lang="arn" n="3"> —Feyürke mai, piŋei, piam.  Eluŋei, piam, kiñe paño.<lb/>
“Chemrume ŋiʎatukeavimi tvachi paño”, piŋei, piam, tveichi v’ücha went’u.</p>

<p xml:lang="arn" n="4"> Veimeu wüñomei, piam, akutui, piam, vachi mapu yemeel ñi paño.<lb/>
Elvalkunupai, piam, kiñe domo-meu.<lb/>
—“¡Apope paño!” piñmalayaen ñi paño, pi, piam, tveichi vücha went’u.</p>

<p xml:lang="arn" n="5"> —¿Chem duŋu-mu chei , “¡apope paño! piñmalayaen ñi paño”, pieneu tveichi went’u?, pi, piam, tveichi domo.<lb/>
Feimeu üniv’kunui  tveichi paño.<lb/>
“¡Apope paño!” pi, piam, tveichi domo. Apovemi, piam, plata-meu.</p>

<p xml:lang="arn" n="6"> Umañ-meu puwi, piam, tveichi v’ütta went’u. Veimeu ramtuputui, piam, ñi paño.<lb/>
—Ñami mi paño, piŋei, piam, tveichi v’ütta went’u.</p>

<p xml:lang="arn" n="7"> Veimeu wüñomei, piam. Ka amui, piam, wenu-meu; puwi piam.<lb/>
—¿Ka chumpeimi? piŋei, piam.<lb/>
—Ka ŋiʎatupapen ŋənechen-meu, pi, piam.</p>

<p xml:lang="arn" n="8"> Veimeu eluŋei kiñe pünna , küt’unkunulelŋei kiñe püchi pilken-meu.<lb/>
—Avle mi pünna “¡appope!” pivemkeimi , piŋei, piam, tveichi vütta went’u.</p>

<p xml:lang="arn" n="9"> Veimeu akutui, piam, vachi mapu.<lb/>
Veimeu elvalkunui, piam, ka veichi domo-meu.<lb/>
—“¡Apope püchi pilken!” piñmalayaen ñi pilken, pi, piam, tveichi v’ücha went’u.</p>

<p xml:lang="arn" n="10"> —¿Chem duŋu-mu “apokilpe pilken” piñmalayaen ñi pilken, pieneu tveichi v’ücha went’u? pi, piam, tveichi domo.<lb/>
“¡Apope pilken!” pi, piam, tveichi domo.<lb/>
Apovemi, piam, pünna-meu tveichi pilken.</p>

<p xml:lang="arn" n="11"> Veimeu ka antə-meu amui, piam, yemetuaalu ñi pilken, tveichi vücha went’u. Puwi, piam.<lb/>
—Yepa pəttu (?) ñi  pilken, pipui, piam, tveichi vücha went’u.<lb/>
Veimeu: —Ñamüi tami pilken, piŋei, piam, tveichi vücha went’w.</p>

<p xml:lang="arn" n="12"> Wüñomei, piam, tveichi vücha went’u. “Ka amuan wenu mapu”, pi, piam.<lb/>
Ka amui, piam, wenu-meu.<lb/>
Puwüi, piam, wenu-meu.<lb/>
—¿Chumpeimi? piŋei, piam.<lb/>
—Ka ŋiʎatupapen mai, pi, piam, v’ütta went’u.</p>

<p xml:lang="arn" n="13"> —¿Mi yepakel kai? ¿chum iaulimi? piŋei, piam.<lb/>
—Elvalkunuvun kiñe domo-meu: “¡ñami!” piŋen mai, pi, piam, tveichi v’ücha went’u.<lb/>
Veimeu eluŋei, piam, kiñe t’üpúe.<lb/>
—“¡Wüt’aŋé, t’üpúe!” pilaavími, piŋei, piam, tveichi vücha went’u.</p>

<p xml:lang="arn" n="14"> Veimeu wüñomei, piam. Akutui, piam, vachi mapu; elvalpatui, piam, tveichi domo-meu ñi t’üpúe.<lb/>
—“¡Wüt’aŋé t’üpúe!” piñmalayaen ñi t’üpue, pi, piam, tveichi vücha went’u.</p>

<p xml:lang="arn" n="15"> —¿Chem duŋu-meu vei pieneu chei ka? pi, piam, tveichi domo.<lb/>
“¡Wüt’aŋé t’üpue!” pi, piam, tveichi domo.<lb/>
Veimeu wüt’av’emi; piam, tveichi t’üpue, wimakaniei , piam. Wimaŋei , piam, tveichi domo. Wirarüi, piam, tveichi domo, eppe laŋəmüi, piam.</p>

<p xml:lang="arn" n="16"> Puwüi, piam, tveichi vücha went’u.<lb/>
—“¡T’anakunutuŋé t’üpúe!” pipui, piam, tveichi vücha went’u.<lb/>
T’anapuvemtui, piam, tveichi t’üppe. Veimeu moŋei, piam, tveichi domo. Kut’ankoni, piam.<lb/>
Allün-meu l·ai, piam, tveichi domo.</p>



         <p xml:lang="arn" n="4"> LA FLOR AMARILLA</p>

         <p xml:lang="arn" n="4"> EPEU T’AUMA LOŊKO</p>

<p xml:lang="arn" n="1"> Kiñe loŋko məlerkei t’auma.<lb/>
Veimeu kut’anərkei; kut’anlu peumarkei , chod rayen kachu peumarkei.</p>

<p xml:lang="arn" n="2"> Veimeu kəla niei, piam, vottəm tveichi t’auma loŋko.<lb/>
Kaʎvual piŋei unen; kaŋelu Kaʎvükeo piŋerkei; kaŋelu Kaʎvümil piŋerkew.</p>


<p xml:lang="arn" n="3"> —¡Kintulmuan chod rayen niei (?) kachu! pirkei tveichi t’auma loŋko. Eimi kintulaen, piŋerkei tveichi unen Kaʎvual.</p>

<p xml:lang="arn" n="4"> T’iparkei kintualu; yerkei kiñe kutama plata, yerkei kəla kona.<lb/>
Veimeu puwərkei kiñe vücha waria mapuche-meu.<lb/>
Konpurkei tveichi waria mapuche-meu.</p>

<p xml:lang="arn" n="5"> Veimeu məlerkei kiñe kəme domo, ¡fent·epun kəme domo!<lb/>
Rumelu: “¡Künapaŋé tva-meu!” piŋerkei Kaʎvual. Veimeu konpurkei; konpulu nentuchiʎaupurkei, kom ñi kona yeŋən umañpurkei.</p>

<p xml:lang="arn" n="6"> Veimeu weñeñmaŋerkei kom ñi plata. N̰oʎipurkei manchana pülku-meu. Fent·epun t’ewa ŋeturkei; kədautuyauturkei.</p>

<p xml:lang="arn" n="7"> Veimeu wüñorkei tveichi kəla kona; akuturkei t’auma loŋko-meu.</p>

<p xml:lang="arn" n="8"> Veimeu ka werkeŋerkei, Kaʎvükeu. Yerkei ka kiñe kutama plata, yerkei ka kəla kona.<lb/>
Amurkei kiñe waria mapuche-meu; puwərkei tveichi waria mapuche-meu.</p>

<p xml:lang="arn" n="9"> Konpulu ka vei piŋerkei.<lb/>
Veimeu ka umañpurkei, kuom ñi pu kona yeŋən.<lb/>
Ka vemŋechi weñeñmaŋerkei ñi plata, ŋoʎipurkei.</p>

<p xml:lang="arn" n="10"> Fent·epun t’ewa ŋeturkei; ka kədautuyauturkei.<lb/>
Wüñomerkei tveichi pu kona; ka akuturkei t’auma loŋko-meu.</p>

<p xml:lang="arn" n="11"> —¡Ây, fôt! pirkei t’auma loŋko; ¡awiyaeneu  epu vottəm! pirkei tveichi t’auma loŋko.<lb/>
—Inche t’ipayan, pi, piam, tveichi inan  Kaʎvümil.</p>

<p xml:lang="arn" n="12"> Veimeu t’iparkei ka; yerkei kiñe kutama plata, ka kiñe kona. 
Kintualu chod rayen niechi kachu amurkei.<lb/>
Puwərkei tvichi waria mapuche-meu. Konpurkei. Konpulu:<lb/>
“¡Künapaŋé!” pirkeeyu tvichi kəme domo.</p>

<p xml:lang="arn" n="13"> Veimu wüñorkei; konparkei tvichi kəme domo-meu.<lb/>
—¡Naqŋé! pirkeyu tveichi kəme domo.<lb/>
—¿Chem-meu naqalu inche, weda küri ? Eimi tami duam femyaui tañi epu peñi, pi, piam, püchi Kaʎvümil.</p>

<p xml:lang="arn" n="14"> Veimeu ʎadkürkei tvichi kəme domo. Veimu presentaŋerkei kiñe loŋko-mew; mət’ümŋerkei, püchi Kaʎvümil. Puwərkei tveichi loŋko-meu.</p>

<p xml:lang="arn" n="15"> —¿Chem duŋu-meu küri pifími tvachi kəme domo? piŋerkei püchi Kaʎvümil.<lb/>
—¿Chum veipilavúiñ, vot’ai? fei tvachi domo-mu povre-ŋeluŋe  epu peñi kai, pirkei püchi Kaʎvümil. Kiñe ina elutuaeneu ñi epu kutama plata montuñmaeteu ñi peñi, pirkei Kaʎvümil.</p>


<p xml:lang="arn" n="16"> Veimu eluŋeturkei epu kutama plata Kaʎvümil.<lb/>
Veimeu wüñomerkei.<lb/>
Raŋi antə ʎauvürkei , umaqtuparkei. Umauqtupalu, püchi allün-meu, peparkeyu kiñe vücha went’u.</p>


<p xml:lang="arn" n="17"> —¿Chumpeimi, vochəm, umauqkleimi? piŋeparkei püchi Kaʎvümil.<lb/>
—Werken mai, inche; kintupapevun mai chod rayen niechi kachu, pirkei püchi Kaʎvümil.</p>

<p xml:lang="arn" n="18"> —¡Fei ürke mai! pirkei vücha went’u; inche mai penievun cheu ñi məlemum chod rayen nielu, vochəm, pirkei tvichi füchawent’u. Məttu kuñiun ŋei  cheu məlemum tveichi chod rayen nielu, pirkei tveichi fütta went’u.</p>

<p xml:lang="arn" n="19"> —¿Cheu məlei, vot’ai? Kiməlele kuʎiaeyu, piŋerkei tvichi fücha went’u.<lb/>
—Ya, pirkei. Təyé-mu məlei; welu kiñe puerta mətten nülaaimi, piŋerkei Kaʎvümil.<lb/>
Eluŋerkei ʎave; amurkei tveichi ruka-meu.</p>

<p xml:lang="arn" n="20"> —Konpualmi tveichi ruka-meu “¡qüi ŋenechen!”  pivemaimi, piŋerkei Kaʎvümil.<lb/>
Veimeu puwərkei tvachi ruka-meu, nülapurkei. Konpualu “¡qüi ŋənechen!” pirkei Kaʎvümil.</p>

<p xml:lang="arn" n="21"> Veimeu pepurkei is’t’oviʎ rayen niechi kachu; yemerkei chod rayen nielu, ka flan rayen nielu.</p>

<p xml:lang="arn" n="22"> “¿Chem duŋu-mu chei “¡nülalaimi  ka ke wülŋiñ!” pieneu tveichi fücha went’u?” pirkei Kaʎvümil.</p>

<p xml:lang="arn" n="23"> Nülarkei ka ke wülŋiñ; pepurkei kiñe meza, məlerkei limeta pülku; ka kiñe vent·epun kəme domo məlei, piam, tvichi ruka-mu.</p>

<p xml:lang="arn" n="24"> Tveichi limeta pülkü putupurkei; kiñe vaso nenturkei.<lb/>
Putui, piam, apovemtui, piam, tveichi limeta. Veimu yemei, piam.</p>

<p xml:lang="arn" n="25"> Ka kiñe s’pada məlei, piam, wülŋiñ ruka-meu. Vei, piam, yemei ka.</p>

<p xml:lang="arn" n="26"> Ka wülŋiñ mlei, piam; pepui, piam ka, kiñe meza; məlei, piam, kovke: fonsiʎo-tukunuŋei.</p>

<p xml:lang="arn" n="27"> Tveichi kəme domo məlelu üñamyemei, piam, Kaʎvümil.<lb/>
Yemei kovke; ka tveichi limeta pülku, tveichi s’pada. Kisutu rulpa-rulpa-tukelu  tvichi s’pada.</p>

<p xml:lang="arn" n="28"> Veimeu kəpatui, piam; akutui, piam; pepatuvi tvichi fəcha went’u, elupatuvi ñi ʎave.<lb/>
— ¡Ôh, pofo! ¿Chumael yemeimi tveichi s’pada? ¡Ka-antə kartikarpoaimeu ! piŋei, piam, Kaʎvümil.</p>

<p xml:lang="arn" n="29"> —Nieviŋe mətten tveichi s’pada, piŋei, piam, Kaʎvümil.<lb/>
—¿Chem kimí ta ti weda fütta? pi, piam, Kaʎvümil.<lb/>
—Kisu eimi kartikalayaimeu, piŋei, piam, Kaʎvümil; tami peñi kartikañmayaeimeu, pi, piam, tvichi fətta went’u.<lb/>
Veimeu wüdai , piam, tveichi fəcha went’u yeŋən.</p>

<p xml:lang="arn" n="30"> Veimeu inapetueyu, piam, ñi epu peñi. “Kiñe ina laŋəmaviyu peñi”, pi, piam, tveichi epu went’u: Kaʎvüal eŋu Kalvükeu.</p>

<p xml:lang="arn" n="31"> Veimeu kəpatuiŋu, piam, fau-ple, kiñe püchi lemu-meu; ʎauvüpaiŋən, piam.<lb/>
Inaltu kiñe vücha lil, veimeu, piam, laŋəmŋei  Kaʎvümil.<lb/>
Üt’üvtukunuŋei, piam, kiñe fəcha lil-meu.</p>

<p xml:lang="arn" n="32"> Kaʎvümil ñi kona laŋəmavel, piam, ka: 
—¡Moŋechi! Ka mapu-mu t’ipatuan, pi, piam, tveichi kona.<lb/>
Elŋei , piam, ñi epu kaweʎu.</p>

<p xml:lang="arn" n="33"> Veimu, piam, kiñe iloi; t’əlke ʎazúi, piam. Koni, piam, pu lil, ʎazutukunumevi, piam, wit’aví, piam, sintal kaweʎu-meu tveichi l·a. Wechulpatuvi, piam, tveichi l·a Kaʎvümil. Veimeu moŋepatui, piam.<lb/>
—¡Ai! ¿chumvun ama? pi, piam, Kaʎvümil.<lb/>
—¿L·apeleyeavuimi am?  pivi, piam, ñi kona.</p>

<p xml:lang="arn" n="34"> Veimeu puwtui, piam, ñi chau-meu tveichi epu went’u Kaʎvual eŋu Kaʎvükeu.<lb/>
Moŋetulu Kaʎvümil povo ŋewei , piam; pu puñpuya  miawli, piam, ñi chod rayen.</p>

<p xml:lang="arn" n="35"> Veimeu amotui, piam, kiñe ruka mapuche-meu Konpui, piam.<lb/>
—¿Iael nielaimi? pipui, piam.<lb/>
—Məlevui iael, nielai kovke, piŋei, piam.<lb/>
—Inche nien kovke, pi, piam, Kaʎvümil.<lb/>
Veimeu eluŋei iael; yí, piam, ñi kovke, apo-apoŋei meza-meu. Ayüñmaŋei, piam, ñi kovke.</p>

<p xml:lang="arn" n="36"> —Eluen mi kovke, piŋei, piam.<lb/>
Veimeu ulí, piam, ñi kovke epu pataka kechu mari peso-mu.</p>

<p xml:lang="arn" n="37"> Ka tieu-ple: —¿Nielai ial ? pipui, piam.<lb/>
—Mlevui, welu nielai pülku, piŋei, piam.<lb/>
—Inche nien pülku, pi, piam, Kaʎvümil.</p>

<p xml:lang="arn" n="38"> Veimeu ipui, piam, putupui ñi pülku; marichi avlai, piam.<lb/>
Veimeu ŋiʎañmaŋei ñi pülku. Ka, piam, ulí, piam, ñi pülku epu pataka peso-meu.</p>


<p xml:lang="arn" n="39"> Ka rumei, piam; ka tieu-ple umañpui, piam. Elkunui, piam, ñi s’pada wülŋiñ ruka-meu.<lb/>
Pu liwen kisutu rulparulpa-tui, piam, tveichi s’pada.<lb/>
Veimeu ayüñmaŋei, piam, ñi s’pada. Ka ŋiʎañmaŋei, piam,  kəla pataka peso-meu.</p>


<p xml:lang="arn" n="40"> Veimeu rumei, piam. Puwtui piam, ñi chau-meu.<lb/>
Povo ŋewi, piam; kimlai, piam, ñi chau. Veimeu kədautupui, piam. Kisu ka kimnielai, piam.<lb/>
Veimeu kədaututukei , piam.</p>

<p xml:lang="arn" n="41"> Kut’anklei, piam, tveichi t’auma loŋko. Miauwelkai, piam, chod rayen.<lb/>
Veimeu uüli, piam, tveichi chod rayen, t’auma loŋko-meu, yemekemun chod rayen Kaʎvümil.</p>

<p xml:lang="arn" n="42"> T’ipapai, piam, tveichi kəme domo kintuael Kaʎvümil. T’ipapai,  piam tveichi kəme domo; akui, piam, cheu wülmum kovke Kaʎvümil.</p>

<p xml:lang="arn" n="43"> Veimeu “iaal” pipai, piam, tveichi kəme domo.<lb/>
Veimeu eluŋei, piam, iael.<lb/>
Kimpatui, piam, ñi kovke tveichi kəme domo.</p>

<p xml:lang="arn" n="44"> —¿Cheu peñmamun ñi kovke tfa? pi, piam, tvachi kəme domo.<lb/>
—¿Iñei piŋei mi kovke? piŋei, piam. Kimelmeu  mi kovke,  yetuaimi, piŋei, piam, tvachi kəme domo.</p>

<p xml:lang="arn" n="45"> —¡Künapaŋe, kovke! pi, piam, tveichi kəme domo.<lb/>
T’evkə-pəra-pənna-pu-vemi, piam, tveichi kəme domo-meu.<lb/>
Veimeu yerpatui, piam, ñi kovke.</p>

<p xml:lang="arn" n="46"> Rumei, piam. Ka tieu-pəle kimputui ñi foteʎa pülku.<lb/>
Ka vemŋechi  yerputui, piam.<lb/>
Rumei, piam. Ka tieu-ple pepui ñi s’pada. Kimtupui, piam. Ka vemŋechi  yerpui, piam.</p>

<p xml:lang="arn" n="47"> Veimeu amui tveichi t’auma loŋko-meu. Puwi, piam, t’auma loŋko-meu.<lb/>
—Kimtupapen ñi fətta, pi, piam.</p>

<p xml:lang="arn" n="48"> Veimeu: —¿Chuchi mi fətta? piŋei, piam.<lb/>
—Tveichi povo vei tva, pi , piam.<lb/>
—¿Chem duam yevimi ta tveichi povo? piŋei, piam, ta tveichi kəme domo.<lb/>
—Chumŋe-pe-rume-pei , [piŋei], piam, tveichi kəme domo.</p>

<p xml:lang="arn" n="49"> Veimu mlepui, piam; kimŋelai, piam, Kaʎvümil ŋe.<lb/>
“Povo” piŋei mətten, piam.<lb/>
Veimeu kureŋei, piam, veichi ula kimŋetui, piam, Kaʎvümilŋen.</p>

<p xml:lang="arn" n="50"> Təveichi vücha went’u kimeleeteu cheu mlen chod rayen nielu, N̰ənechen, piam.</p>



         <p xml:lang="arn" n="5"> LAS TRES SEÑAS</p>

         <p xml:lang="arn" n="5"> EPEU KƏLA ORO NIELU</p>


<p xml:lang="arn" n="1"> Kiñe püchi mapuche nierkei kəla kadena oro; kiñe oro niei  waraŋka peso, kaŋelu epu waraŋka peso, kaŋelu doi tutelu, piam, küla waraŋka peso niei.</p>

<p xml:lang="arn" n="2"> N̰erkei  kiñe pat’ona; peŋelel-ərkevi oro ñi pat’ona. Weñaŋkerkei tveichi kəme domo. “¿Chumŋechi püchi-mapuche-rke-chei tva? pirkei tveichi domo; pət’en  plata niei, kədautuyawi”, pirkei tveichi kəme domo.<lb/>
Veimeu ayüñmaŋerkei.</p>

<p xml:lang="arn" n="3"> Veimeu: —Malə-malətu-is’t’okom-aŋka-eliu , kuʎiayu kiñe oro, pi, piam, püchi mapuche.<lb/>
Veimeu: —¡Ya! pi, piam, tveichi kəme domo.<lb/>
Veimeu vemi, piam, püchi mapuche; kuʎi ñi waraŋka peso niechi oro.</p>

<p xml:lang="arn" n="4"> Veimeu ka peŋeli, piam, ñi oro, doi kəme oro.<lb/>
—Kiñe pun· kudulealíu, kuʎiaveyu tvachi oro, pi, piam, püchi mapuche ñi pat’onw.<lb/>
—¡Ya! pi, piam, tvachi kəme domo.<lb/>
Veimeu kuduiŋu, piam, kiñe pun. Kuduleiŋu, chumlai rume, piam, püchi mapuche.</p>

<p xml:lang="arn" n="5"> Veimeu ka allün-meu peŋeli küla waraŋka peso nielu ñi oro, doi kəme oro, piam.<lb/>
—Pat’ona, pi, piam, eimi-meu wenté-mu umañali, kuʎiaveyu tvachi oro, pivi, piam, tveichi kəme domo püchi mapuche.<lb/>
—Ya, pi, piam, tveichi kəme domo.</p>

<p xml:lang="arn" n="6"> Veimeu wenté-meu umañi  piam. Veichi ula üñamŋei , piam; mlei, piam, ñi pat’ona-meu püchi mapuche.<lb/>
—¡Kureyean! pi, piam, tveichi kəme domo, piŋei, piam, püchi mapuchw.</p>

<p xml:lang="arn" n="7"> —Fei ürke mai, pi, piam, püchi mapuche. Wüne ina-mapuan, pi, piam, pəchi mapuche.<lb/>
Elelaen kiña seña; ŋünewalmi  epu t’ipantu, küla t’ipantu, pi, piam, pəchi mapuche.</p>

<p xml:lang="arn" n="8"> —N̰ünewan, pi, piam, tveichi kəme domo.<lb/>
—T’ipayan Puelmapu-meu; elelaen kiñe seña, pi, piam, püchi mapuche.<lb/>
—Ya, pi, piam, tveichi kəme domo.</p>

<p xml:lang="arn" n="9"> Veimeu t’ipayalu püchi mapuche:<lb/>
—Elelen seña, piŋei, piam, tveichi kəme domo. ¡Vei ñi amun! pi, piam, püchi, mapuche.</p>

<p xml:lang="arn" n="10"> Veimeu eli, piam, seña tveichi kəme domo. Eli , piam, ñi kəpam, ñi kamiza, ñi üküʎa  tveichi kəme domo.<lb/>
Veimeu t’ipai, piam, püchi mapuche Puelmapu. Küla t’ipantu eli, piam, seña ñi akutuan püchi mapuche vachi mapu.</p>

<p xml:lang="arn" n="11">—¿Küla t’ipantu awantaimi?  piŋei, piam, tveichi kəme domo.<lb/>
—¡Awantan! pi, piam.<lb/>
T’ipalu pəchi mapuche, weñaŋkei, piam, tveichi kəme domo.</p>

<p xml:lang="arn" n="12"> Veimeu küla t’ipantu t’ipai, piam, püchi mapuche. Fətt·a poñwi miaumei, piam, püchi mapuche.<lb/>
Küla t’ipantu-meu akui, piam.<lb/>
Feichi ant·ə  akutui, ŋiʎantuŋei, piam, tveichi domo; veichi ant·ə kureyeŋealu, piam, tveichi kəme domo.</p>

<p xml:lang="arn" n="13"> Akui, piam, pəchi mapuche.<lb/>
Fent·epun kəmelkalei, piam, wesakelu-meu. Finu koton  niei, piam, plata zipuela, charu etipu , t’əpue plata, puŋal plata, yuntatiadol, plata chiʎa niei, piam, pəchi mapuche.</p>

<p xml:lang="arn" n="14"> Akui, tvichi t’awün-meu, kureyewalu-meu. T’awəlei, piam, kəme ke went’u.<lb/>
—¡Naqpe! piŋei, piam, püchi mapuche.<lb/>
Kəme ke went’u məlemun konpui, piam, pəchi mapuche.<lb/>
Veimeu ŋət’amkan ŋew. T’ürümüi , piam, koila püchi mapuche konpulu tveichi kəme went’u-meu.</p>

<p xml:lang="arn" n="15"> —Eimi, vot’ai , piŋei, piam, püchi mapuche, ¿cheu túimi, pekelaeyu tfa-meu? piŋei, piam. ¿Niepelaaimi duŋu? vachi ant·ə ŋət’amkawayu, piŋei, piam, püchi mapuche.</p>

<p xml:lang="arn" n="16"> —¡Fey-ürke mai! pi, piam, püchi mapuche. ¿Chem duŋu mlei tva, pu vot’ai? pi, piam, püchi mapuche.<lb/>
—Məlei mai kureyewen duŋu; veimeu mai t’auleyin tfa, pi, piam, tveichi pu loŋko.<lb/>
—¡Fey-ürke mai! pi, piam, püchi mapuche.</p>

<p xml:lang="arn" n="17"> Tveichi epu kurewen mav’əl-mav’əlyevúi, piam; adkintukunumekei, piam, püchi mapuche.<lb/>
—¡Fey-ürke mai, pu vot’ai! ¿Chuchi am kureŋelu tva-mu? pi, piam, püchi mapuche.<lb/>
—¡Fei tvei! piŋei, piam; mav’əltoppelnievuiŋu  tveichi epu kurewen, piam.</p>

<p xml:lang="arn" n="18"> —¡Fey-ürke, vot’ai yeŋən! pi, piam, püchi mapuche. Inche mai nien duŋun. Tûtun mai Puelmapu.<lb/>
Allün ŋət’am nien mai, pi, piam, püchi mapuche.</p>

<p xml:lang="arn" n="19"> —¡Fey-ürke mai, vochəm! piŋei, piam, püchi mapuche. ¡N̰ət’amkaleayin mai! piŋei, piam, püchi mapuche.<lb/>
—Felai mai, vot’ai yeŋən, pi, piam, püchi mapuche.</p>

<p xml:lang="arn" n="20"> “Miauken mai Puelmapu; ŋiʎan mai küla kaʎku t’ewa: kiñe mai vali waraŋka peso; kaŋelu, doi kəme t’ewa, epu waraŋka vali; kaŋelu küla waraŋka.</p>

<p xml:lang="arn" n="21"> Veimeu kəpaltun ñi pu t’ewa. 
Fau-ple inantuku-choike-patun.<lb/>
Ina-ple lev t’ipai mai kiñe vücha choike.<lb/>
Veimeu leikəmkunun  ñi kiñe t’ewa waraŋka valilu: epe difui, kiñetu waicheveli”, pirkei püchi mapuche.</p>

<p xml:lang="arn" n="22"> Veimeu püchi mapuche wit’at’iparkei, nakəmerkei  ñi maleta, yemerkei tveichi kəpam.<lb/>
“Kiñetu waichevlu tveichi choike ütüventuleeneu tvá”, pirkei püchi mapuche; peŋelərkei ñi kəpam.<lb/>
Veimeu lelilewerkei tveichi kəme domo.</p>


<p xml:lang="arn" n="23"> “Kanzai mai ñi t’ewa, pirkei püchi mapuche. Ka leikəmən, epu waraŋka valichi t’ewa, pirkei.<lb/>
Epe nüfúi mai, pirkei. Kiñechi t’ani mai tvichi choike, pirkei püchi mapuche; üt’üventuleeneu tfá”, pirkei; peŋelərkei ñi üküʎa.<lb/>
Lelilewerkei tveichi domo.</p>

<p xml:lang="arn" n="24"> “Kanzai ñi t’ewa, pirkei; ka leikəmən küla waraŋka valilu. Veimeu chochokəlen  ñi t’ewa, pirkei. “¡Chôô! ¡küla waraŋka valilu! ¡chôô! ¡küla waraŋka valilu!” pin mai ñi t’ewa, pirkei tvachi püchi mapuche. Veimeu nüpui, pirkei.<lb/>
Nüel tveichi choike üt’üventukunuleneu tvá”, pirkei, peŋelərkei ñi kamiza.</p>

<p xml:lang="arn" n="25"> —¡Ay! ¡fôt! ¡tva ñi fətta! ¿Akutuimi am, püchi mapuche? pirkei tveichi kəme domo.<lb/>
Wit’a-t’iparkei, mavülŋepurkei püchi mapuche.<lb/>
—¡Femŋechi femiavuen, vot’ai yeŋən! pirkei püchi mapuche.</p>

<p xml:lang="arn" n="26"> Veimeu kat’irkei kureyewen.<lb/>
Veimeu kureyeturkei üñam püchi mapuche. Tveichi kureŋeavulu lelileweturkei.<lb/>
Tveichi pu loŋko lelilewerkei.<lb/>
Femŋechi femərkei püchi mapuche.</p>

<note>IV. CUENTOS HISTÓRICOS</note>

         <p xml:lang="arn" n="1"> CALVUKURA Y TONTIAO</p>

         <p xml:lang="arn" n="1"> KIÑE WEICHAN KAʎVÜKURA </p>

<p xml:lang="arn" n="1"> Veimeu məlerkei kiñe loŋko, Kaʎvükura piŋei; məlerkei ʎañma mapu-meu; veimeu weicharkei wiŋka-meu.</p>


<p xml:lang="arn" n="2"> Veimeu t’iparkei Puelmapu. Veimu, piam, məlei kiñe loŋko, Tontiao piŋei, piam; ñi kompañ Meliñ piŋei, piam.</p>

<p xml:lang="arn" n="3"> Veimeu puwi, piam, mai Kaʎvükura, cheu məleiŋu tveichi epu loŋko Puelmapuche. Veimeu, piam, puwi, piam, Kaʎvükura; kəme ka puwi, piam, meu tveichi epu loŋko.</p>

<p xml:lang="arn" n="4"> Veimeu, piam, vei pipui, piam:<lb/>
“Kəpan, duamtueyu; məleimi piŋen-meu; kəpan”, pipuvi tveichi loŋko.</p>

<p xml:lang="arn" n="5"> Veimeu vei pi, piam: —¡Məlen mai! pi, piam. Inche ma weichakevin, məlei pu arkentino. Təva anülmapuken mai; kəmeleayin; nielayai weichan, pivi, piam, Kaʎvükura.</p>

<p xml:lang="arn" n="6"> Veimeu, piam, vei pi Kaʎvükurâ: —¡Kəmeleayin kâ!  pi, piam, mai Kaʎvükura.<lb/>
Veimeu epuwentupui, piam, niei, piam, t’awün Kaʎvükura.<lb/>
Mət’ümŋei, piam, Tontiao; kəpai, piam; akui, piam, t’awün-meu.</p>

<p xml:lang="arn" n="7"> Veimeu, piam, wülpai, piam, duŋu Tontiao.<lb/>
—¿Fanten-meu akuimi, Kaʎvükura? Kəmeleâyin, piŋei, piam, Kaʎvükura.<lb/>
Veimeu: —Kəmeleain kâ, pi, piam, Kaʎvükura.</p>

<p xml:lang="arn" n="8"> Ka epuentun-meu rakiduamui Kaʎvükura, útuvi weichaavilu Tontiao.<lb/>
Veimeu, piam, Tontiao saŋkañmalei ñi ruka.<lb/>
Kaʎvükura yelvi, piam, kuona pataka, kechu mari kuona.</p>

<p xml:lang="arn" n="9"> Veimeu, piam, chem rakiduamklewelai rume Tontiao; ŋüvŋepui, piam, Tontiao; koralmavemŋepui, piam.<lb/>
Vem-pu-elwit’aniei, piam, kiñe kaweʎu Tontiao.</p>

<p xml:lang="arn" n="10"> Veimeu, piam, müt’ümtupui Kaʎvükura: “¡Təva mi antə!” piŋepui, piam.<lb/>
Veimeu Tontiao t’ipai, piam, ñi ruka-meu, t’arintukuniei, piam, kiñe es’pada. Veimeu prakaweʎui, piam, Tontiao; lev kaweʎu t’ipai, piam; raŋi kuona Kaʎvükura rupai, piam; riŋküi, piam, saŋka-meu ñi kaweyu Tontiao.</p>

<p xml:lang="arn" n="11"> Wülel kəteyeŋei , piam; küʎiŋelai, piam; püchi rume went’u, piam; allüi, piam; küʎinoel t’ipai, piam.<lb/>
Veimeu ʎadküi, piam, Kaʎvükura, ʎadkətui, piam, ñi kuona.</p>

<p xml:lang="arn" n="12"> Chif-maŋei, piam, Tontiao; kiñe chif-meu rumei, piam.<lb/>
Veimeu ka chivklei, piam, kapitan Kəlapaŋ, ñi peñi. Inantukuŋei, piam, Tontiao; t’ani, piam, ñi kaweʎu.<lb/>
Veimeu wülelŋeŋpui, piam, vuünrüŋi-mew; veimeu laŋəmŋepui, piam.</p>

<p xml:lang="arn" n="13"> Kaʎvükura weñaŋküi, piam, ʎadkətui, piam, ñi pu kuona t’ipalu Tontiao: “¡Kuom laŋəmayiñ-meu Tontiao!” pi, piam, mai, Kaʎvükura.<lb/>
Veimeu, piam, kapitan Kəlapaŋ wit’atu puwəli Tontiao ñi kaweʎu.</p>

<p xml:lang="arn" n="14"> Veimeu, piam, Kaʎvükura vei pivi, piam:<lb/>
—¿Chumlei, vochəm Kəlapaŋ? pivi, piam.<lb/>
Kapitan Kəlapaŋ: —¡Lai! pipui, piam.<lb/>
—¡Vei, vochəm! veulaʎechi Kəlapaŋ məleimi; ¡eimi ŋen kuona ŋetuaimi, Kəlapaŋ! pivi, piam, Kəlapaŋ.</p>

<p xml:lang="arn" n="15"> Veimeu niei, piam, kiñe reqŋe, piam, Tontiao.<lb/>
Nüpui, piam, Kaʎvükura.<lb/>
—Kaŋelu kai Meliñ, ¿cheu məlei? piŋei, piam, tvichi reqŋe.<lb/>
Veimeu, piam: —Məlei kiñe t’əlke kaweʎu, wekun məlei; veimeu elkauklei ŋa Meliñ, pi, piam, tveichi reqŋe.</p>

<p xml:lang="arn" n="16"> Veimeu amui, piam, yei, piam, ñi kuona Kaʎvükura. Veimeu nülanentu-vempui, piam, tveichi t’əlke kaweʎu. Veimeu peŋepui, piam, Meliñ; wit’at’ipafemüi. Veimeu wülelŋei, piam, rüŋi-meu, ka laŋəmŋei, piam, Meliñ.<lb/>
“¡Veichula weu-mapuyin!” pi, piam, Kaʎvükura.</p>

<p xml:lang="arn" n="17"> Veimeu pu arkentinu wiŋka werkelvi, piam; peŋepui, piam.<lb/>
“Arkentinu, fanten-mu aʎkükevin Tontiao wapo piŋekêi.<lb/>
Veimeu kəpan, fanten-meu felei, ñi pu arkentinu iŋkapavin, laŋəmelpavin tañi pu kaiñe.<lb/>
Tañi pu arkentinu, kəmeleayin; nielayai chemduŋu rume; kəmeleyin, nielayai aukán”, pi, piam, Kaʎvükura.</p>

<p xml:lang="arn" n="18"> Veimeu məlepui, piam, Kaʎvükura. Veimeu rakiduamŋei, piam, tveichi arkentinu. “¿Cheu t’ipai, cheu kəpai iñ iŋka?” pi, piam, tveichi pu arkentinu.<lb/>
Veimeu piŋei, piam, Kaʎvükura, ramtuŋei, piam: 
“¿Cheu ñi kəpan Kaʎvükura?”</p>

<p xml:lang="arn" n="19"> Akui, piam, Kaʎvükura:<lb/>
—Kəpan ʎañma-mapu; Kaʎvükura piŋen.<lb/>
Fentepun ayüŋei, piam, Kaʎvükura. Veimeu:<lb/>
—¡Nieaimi sueldo! piŋei Kaʎvükura.</p>


<p xml:lang="arn" n="20"> Veimeu eluŋei sueldo, is’t’okuom eluŋei, piam, Kaʎvükura: plata, takun, iyaqel, is’t’oviʎ eluŋei, piam.<lb/>
Veimeu felepui Kaʎvükura. Allün-meu lai, piam.<lb/>
Lalu kizulewei ñi epu peñi, ñi pu vottəm. Veimeu ñi peñi nierpui, piam, sueldo.</p>




   <p xml:lang="arn" n="2"> QUILAPAN</p>

<p xml:lang="arn" n="1"> Veimeu Kəlapaŋ t’ipapatui tvachi mapu; chem no rume niewelai, piam, Kəlapaŋ.<lb/>
Veimeu rüt’ave ŋei, piam, Kəlapaŋ. Qüʎcha domo kureyei, piam, Kəlapaŋ. Veimei re-plata niei, piam, tvichi domo.</p>

<p xml:lang="arn" n="2"> Veimeu loŋko Namunkura kəpai, piam, vachi mapu, kəpalu. Akui, piam, inavuel Kəlapaŋ. Veimeu muntukureŋepai Kəlapaŋ; kiñe kuona muntukurepaeyen.</p>


<p xml:lang="arn" n="3"> Veimeu ʎadküi, piam, Kəlapaŋ; niei epu vottəm, piam, Kəlapaŋ.<lb/>
Veimeu werkei, piam, Namunkura-mu. Peŋepui, piam, Namunkura.</p>

<p xml:lang="arn" n="4"> —¡Muntukureŋepan, mai! ¿Chuchi chei?<lb/>
—Kizu chei, kam ñi maʎe chei, piŋei, piam, Kəlapaŋ.<lb/>
Veimeu chiʎawi, piam, Kəlapaŋ; amui, piam, ñi epu vottəm eŋu. Puwi Kəlapaŋ.</p>


<p xml:lang="arn" n="5"> Veimeu vei piŋepui, piam, Namunkura.<lb/>
—¿Chem duŋun-meu muntu-kuremun Namunkura? piŋei, piam, Namunkura. ¿Kimnielaen am Namunkura? Velei mi peñi em Kaʎvükura, amuyin Tontiao-mu; ¡inche laŋəmpun ŋâ! pi, piam, Kəlapaŋ.</p>


<p xml:lang="arn" n="6"> Veimeu: —¡Felei! pi, piam, Namunkura. Kiñe ina laŋəmavilmi tveichi kuonâ, laŋəmavimi, piŋei, piam, Kəlapaŋ.<lb/>
Veimeu wülŋei, piam, laŋəmael tveichi kuona.</p>

<p xml:lang="arn" n="7"> Veimeu vei pi, piam, Kəlapaŋ: —¿Inche chem doamyefin tveichi kuona? pi, piam, Kəlapaŋ. Ñi kure eluŋetuan məten, pi, piam, Kəlapaŋ.<lb/>
Veimeu nütui, piam, ñi kure Kəlapaŋ.</p>



         <p xml:lang="arn" n="3"> UN MALON</p>

         <p xml:lang="arn" n="3"> KIÑE MALON</p>

<p xml:lang="arn" n="1"> Veimeu malon-meu konparkei pu mapuche wiŋka-ñi mapu-meu, konpalu; vachi mapu wüñoparkei küla mari went’u.</p>

<p xml:lang="arn" n="2"> T’ipaturkei Puel-mapu, t’ipatulu perkevi epu fentepun kəme went’u, miawli, piam, mari kechu kona.<lb/>
T’awiŋən təveichi pu mapuche yeŋən.<lb/>
Veimeu muntuñmaŋerkei ñi aiʎa t’opiʎa kaweʎu.</p>

<p xml:lang="arn" n="3"> Veimeu miawərkei kiñe mapuche kim-wiŋka-duŋulu. Veimeu deu muntuñmael ñi kaweʎu tvichi epu kəme went’u: “Ent’akaumu” piŋerkevui tvichi epu ülmen.<lb/>
—Ya, pirkefuiŋu tvichi ülmen.</p>

<p xml:lang="arn" n="4"> Kimmapulu pirkelai: —¡Vemkilŋe! pirkevi tvichi epu kəme went’u. Inchiñ chumaiyiñ, ¿cheu peaiyiñ kuó, cheu peaiyiñ yaqel? pirkei tveichi kimmapulu.</p>


<p xml:lang="arn" n="5"> Veimeu feyenturkei tvichi epu kəme went’u. Vei pirkefeyu tveichi pu mapuche; kimnierkefeyu tveichi pu mapuche.</p>

<p xml:lang="arn" n="6"> —Elelen mi kaweʎu, mi wesakelu, piŋerkefui. Feimeu pirkelai: “¡Tfa eluayu!” Nütunierkei ñi t’alka.</p>

<p xml:lang="arn" n="7"> Veimeu shiwalturkei tvichi pu mapuche; püchi allün-meu kon tuŋerkei; weicharkeiŋən; kuom apumŋerkei; larkei tveichi epu kəme went’u em.<lb/>
Kiñe mapuche kuom nüturkei tveichi plata; ka ke mapuche duamərkelai.</p>

<p xml:lang="arn" n="8"> Veimeu kimlu arkentinu uvierno werkekei Santiao-meu. “Laŋəməñmaŋên ñi epu fentepun kəme ke went’u, pirkevui; veimeu eluaeneu tvichi pu mapuche ñi wenüi”, piŋerkefui.</p>

<p xml:lang="arn" n="9"> Pirkelai. “¡Üt’üvel mai ta ŋünechen ta təfei! ¿Chum femlayafui tveichi pu mapuche pelu ñi kaiñe?” pin yelŋeturkei arkentinu uvierno.</p>


<p xml:lang="arn" n="10"> Veimeu tvichi mapuche nielu plata kiñe chilkatufe-meu mallüvalərkei ñi plata. Rakirkei, pura waraŋka puwələrkefui ñi rakin.</p>

<p xml:lang="arn" n="11"> Veimeu ka ke plata kimərkelafí chumten ke nien.<lb/>
Feimeu elkakunurkei ñi plata epu voteʎa-mu. Pettu elkalei tva tveichi plata Lowan-lavken Puelmapu.</p>



         <p xml:lang="arn" >CALVUCURA EN VOROA</p>
         <p xml:lang="arn" n="4"> KIÑE WEICHAN KAʎVÜKURA YEM</p>
         

<p xml:lang="arn" n="1"> Fətta kuivi weichan Kaʎvükura yew. Amurkei Forowe  mapu weichamealu. Yerkei fətta kaman  kona.</p>


<p xml:lang="arn" n="2"> Veimeu puwərkei Forowe-meu; nalpurkei, weupurkei, kautivapurkei pu domo; fətta kaman püchi ke kampu kautivapurkei.<lb/>
Veimeu anümupurkei Forowe-meu inaltu kiñe mawida-meu. Nüpurkei kuʎin, plata is’t’okom.</p>

<p xml:lang="arn" n="3"> Veimeu: ¡Ilotuiyin tvá-meu! pirkei Kaʎvükura.<lb/>
Veimeu pettu ilotulu t’ipaparkei tveichi püchi mawida meu kiñe wekuve  went’u; fətta karü ŋerkei , wiravklen-ruparkei püchi mapu cheu tenklen-mun (?) Kaʎvükura.</p>

<p xml:lang="arn" n="4"> —¡Kəme eluŋé, Kaʎvükurâ! ¡Məchai püchi nalayu, Kaʎvükurâ! Inché T’ipaiŋam piŋen. ¡Kəme eluŋen Kaʎvukurâ! pirkei T’ipaiŋam.</p>

<p xml:lang="arn" n="5"> Veimeu Kaʎvükura duamklerkelai. Kaʎvükura ñi pu kona mekei, piam, ñi ilo-vakan.</p>

<p xml:lang="arn" n="6"> Veimeu pəchi allün-meu, cheu ñi  t’ipapamun T’ipaiŋam, t’ipai, piam, fətta meulen; ünkükəpai, piam, Kaʎvükura-meu.<lb/>
Pu Forowe che inalepai, piam, tveichi meulen-meu.</p>

<p xml:lang="arn" n="7"> Veimeu pepaeyu meulen, piam, Kaʎvükura. Füləniei  piam, ni chiʎa Kaʎvükura ñi pu kona. Kisu Kaʎvükura wit’anelniei, piam, ñi kaweʎu, kiñe kapitan mapuche vei, piam, nünniei.</p>

<p xml:lang="arn" n="8"> Veimeu pepaeyu, piam, tveichi meulen, kom ñi rüŋi, chiʎa, wit’antukue wenu  praməmaeyu, piam, tveichi meulen.<lb/>
Kisu Kaʎvükura pərakaweʎui, piam, ʎaqkentu  ñi pu kona pərakaweʎui, piam.</p>

<p xml:lang="arn" n="9"> Veimeu montui, piam, Kaʎvükura; ñi pu kautiva kom muntuñmaŋetui, piam.<lb/>
Ñi pu kona welu kautivañmaŋetui, piam, Kaʎvükura.</p>

<p xml:lang="arn" n="10"> Veimeu akutui ñi mapu-meu. Veimeu ʎükawei, piam, Kaʎvükura weichaalu.<lb/>
“Kiñe ina amuan Puelmapu, pi, piam, Kaʎvükura, mətte newenŋerkei  Forowe mapu, kiñe ina weichawelaaviñ”, pi, piam, Kaʎvükura.<lb/>
Veimeu amurkei; puwərkei Puelmapu Tontiao-mew.</p>



         <p xml:lang="arn" n="5"> AÑIHUAL</p>
         
         <p xml:lang="arn" n="5-a"> ŊƏTAMKAN AÑIWAL</p>
         
<p xml:lang="arn" n="1"> Veimeu tutuiyu Kurakaqtün; kəpaletulu rüpü-meu inchu ŋət’amkaeneu.</p>

<p xml:lang="arn" n="2"> Veimeu Añiwal, pi:<lb/>
—Kuivi Puelmapu weichamen, pi; kontu-waria-meyin.<lb/>
Veimeu küla ŋein, ñamyin , pi; kake pu kona kəpaturkei ñi mapu-meu, pi.</p>


<p xml:lang="arn" n="3"> Külayeulu inchin, peinmu wiŋka, pi. Veichi mai epe wiwünlavun, meli kom antə pətokolan, pi.<lb/>
Veimeu lavun, pi. Külayawəlu , peyin-meu wiŋka, kisu inantuku-choike-pelu inché, peeneu wiŋka, pi.</p>


<p xml:lang="arn" n="4"> Veimeu t’alkatuŋepan, küʎiñmaŋei ñi kaweʎu. Epu mari wiŋka chei, kam doi chei, pi. Veimeu kom miawəlen ñi fuünrüŋi; veimeu lev kontu-kəte-yevin; veimeu wüzan-kəte-yefin eŋən.</p>


<p xml:lang="arn" n="5"> Veimeu pepaeneu ñi epu wenüi Kayumil eŋu Miʎaman. Veimeu kontupaeneu kiñe went’u, kaŋelu wiravkəlen rupai.<lb/>
Veimeu epu yewiyu mətten, mekeyu weichan.</p>

<p xml:lang="arn" n="6"> Veimeu allü prapai antə, l·ai ñi wenüi em. Veimeu fentepun kanzan wit’alewen; wit’alelu inché veimeu kəme küʎi-küʎi-tuŋen. “Deu puwlu antə inche” pin.</p>



<p xml:lang="arn" n="7"> Veimeu wit’akunupun kiñe fətta kura-meu; veimeu küʎiŋelan. Afelŋen; avelel inche, feimeu kanzatuw; kəme kanzatulu inche, ka lev kontuvin tveichi wiŋka.<lb/>
“¡Dewan layalu inche!” pin.</p>

<p xml:lang="arn" n="8"> Veimeu chüŋarəpevin kiñe wiŋka, feimeu pu puñpuya rulmen; veimeu nü-rüŋi-ŋew. Feimeu wis’t’anentufun em  ñi rüŋi; veimeu wat’oi inapəle ñi kuü. Veimeu rüpukəteieŋen  espada-meu, wedon feimo kimwelan.</p>



<p xml:lang="arn" n="9"> Veimeu lev t’ipan ula wis’t’anentun ñi leqkai. Veimeu inantukuŋen; epu wiŋka inantukueneu; feimeu leqkai-mu mətten montuluklen; veimeu kiñe wiŋka loŋko küʎivin.</p>


<p xml:lang="arn" n="10"> Veimeu üt’ünaqi ñi kaweʎu-meu; veimeu muntun kaweʎu; pəra-kaweʎun; amun lemu-meu, puwən lemu meu.<lb/>
Puwlu lemu-meu inche elkaupun.</p>


<p xml:lang="arn" n="11"> Veimeu vele pukem (?) re moʎvüŋen. Allün-meu t’ipatun.<lb/>
Reqle kom antə kəpatun, akutun ñi mapu-meu. Re kumt’i-ilo-meu moŋen.</p>


<p xml:lang="arn" n="12"> Veimeu akutun ñi mapu-meu inche ŋəmaʎeŋen. Veimeu moʎipatun ñi mapu-meu, moʎileeneu ñi pu wenüi. Ñi maʎe, peñi, ñi maʎeeneu “lai mətten mai” piŋerken ñi mapu-meu, píi ŋət’amkan Añiwal piŋechi wentu.</p>




         <p xml:lang="spa" n="5-B">CANTO DE AÑIHUAL</p>
         

         <p xml:lang="arn" n="5-B">ÜLKATUN AÑIWAL</p>
         

         <p xml:lang="arn">Moʎilu, moʎipalu,<lb/>
moʎilu ülkatui,<lb/>
ülkatui, vei pi:<lb/>
Kuivi weche went’u ŋen,</p>
<p xml:lang="arn" n="5"> kontu-waria-meyin,<lb/>
Manuelio mapu-meu.<lb/>
Küla-yewin ñamin, 
inaeneu fətta ke wiŋka.<lb/>
Lavt’a  vlaŋko nien;</p>
<p xml:lang="arn" n="10"> kiñe wiŋka manchao niei;<lb/>
fei epe dine-eneu  mai;<lb/>
ŋiontukupuweneu leuvü-meu,<lb/>
T’əlankunulelvin kaweʎu,<lb/>
lev nolpaeneu leuvü-meu</p>
<p xml:lang="arn" n="15"> pəchi lavt’a vlaŋko.<lb/>
Vau ple pa t’ürüm-konalpavin<lb/>
pətte ke (?) wiŋka.<lb/>
Pəchi allün-meu mətten<lb/>
kadi chüŋarümekevin,</p>
<p xml:lang="arn" n="20"> fətta ke ŋa wiŋka yem.<lb/>
Veimeu ñua inche, piken.<lb/>
Fanten-meu chem wesa kona rume<lb/>
iʎantu-kətu-eneu.<lb/>
¡Che-ŋewetulan!</p>

   <p xml:lang="spa" n="5-D"> FRAGMENTO DEL CANTO DE AÑIHUAL</p>

   <p xml:lang="arn">Veimeu vei pirkei kiñe went’u:<lb/>
Inaeneu wiŋka;<lb/>
ina-nolpaeneu leufu-meu wiŋka;<lb/>

ŋiontukuŋen leufu-meu.<lb/>
Veimeu t’əlaŋefin pəchi mañchau.<lb/>
Feimeu fa-ple pa t’ərüm-konalpavin<lb/>
feichake  wiŋka.<lb/>
Pəchi allün-meu<lb/>
kadi chüŋar-meketevin<lb/>
chake  wiŋka.<lb/>
Ñuwaŋiñ-meu moŋen piken.</p>



         <p xml:lang="arn" n="6"> PELEA DE HUENCHUPAN</p>

         <p xml:lang="arn" n="6"> WEICHAN</p>

<p xml:lang="arn" n="1"> Feimeu nal·uürkei eppu mənawe. Veimeu Wiñchupaŋ t’ipatürkei, puwtui Wüñvali , puwtullu.<lb/>
“Deu yavkauiŋu  ñi mənayeŋu”, pirkei Kuanchu.</p>

<p xml:lang="arn" n="2"> Feimeu maloŋei Wenchupaŋ, nüñmaŋei ñi kuʎin, ñi yaʎ us’t’okuom nüñmaŋi, ŋüʎíu nüñmaŋei, ruka nüñmaŋi, kizu kechantukunuŋei ñi ruka-meu.</p>

<p xml:lang="arn" n="3"> Feimeu werkürkei ñi maʎe-meu: “Ñi maʎe, inché azəmkelan duŋu”, pirkei.<lb/>
—Ñi vottəm pile, veimeu amoan, pirkei.</p>


<p xml:lang="arn" n="4"> Veimeu ka werkülürkevi kiñe kona: —Fele ñi məna, freneichi-meu, keʎuaeneu nalün-meu pirkeví ñi mənna.<lb/>
—Fei ürke mai, pirkei Kat’üñ; wülé puliwén puan, pirkei Kat’üñ.</p>

<p xml:lang="arn" n="5"> Məlërkei kiñe loŋko-meu, niërkei maʎe, pu peñi, fücha kaman. Kuom vei pirkei ñi pu peñi ka ñi maʎe. Feimeu wün-ple amurkei, puwərkei Wüñvali.</p>


<p xml:lang="arn" n="6"> Feimeu kisu epu kona-yeŋu pepurkevi Kuanchu.<lb/>
—¿Chem duŋu-meu maloñmaken ñi mənna? pipurkevi Kuanchu. Feimeu kəpan; kəme alultuaen kuʎin ñi mənna, pipurkevi Kuanchu.</p>

<p xml:lang="arn" n="7"> —Pilan, pirkei. Matuke türüm-uwmən!  pirkeví ñi pu kona. Veimeu məchai məten t’awurkei təvichi pu kona; wülülŋe-pürki Kat’üñ.</p>

<p xml:lang="arn" n="8"> Feimeu ʎadkürkei; kiñe kona werkürkévi yemealu kona. Müchai mətten yemerkei.<lb/>
Feimeu weicharkeiŋən; kom muntuñmaŋeturkei ñi kuʎin Kuanchu. Veimeu aʎfül-kəteyeŋërkei.<lb/>
Feimeu petui ñi kuʎin Wenchupaŋ ñi mapu ka ñi ruka kuom petui.</p>




         <p xml:lang="arn" n="7"> MARIÑAMCO</p>

         <p xml:lang="arn" n="7-a"> NƏT’AMKAN MARIÑAMKO</p>

<p xml:lang="arn" n="1"> Veimeu fentepun wedañma ŋerkefui.<lb/>
Kiñe fücha went’u puwərkei.<lb/>
—Kəpan, chau Mariñamko, pipurkei; ayün mai kiñe qüʎcha domo, pipurkei tvichi fücha.</p>

<p xml:lang="arn" n="2"> Veimeu: —¿Chuchi domo? pirkei Mariñamko.<lb/>
—Fei mai, pirkei tvichi fəcha went’u.</p>

<p xml:lang="arn" n="3"> Veimeu we pirkei Mariñamko: —¡Küppape tvichi domo! piŋerkei tvichi domo.<lb/>
Veimeu küpparkei, kəppalu; akui, piam.</p>

<p xml:lang="arn" n="4"> Veimeu duŋuleyu Mariñamko: —Tva, tvachi fücha went’u kureyeaimeu. Pinolmi kat’iñmaeyu mi loŋko, piŋerkei tvichi qüʎcha domo. ¿Chumten-mu elai ñi moŋeam tvachi fəcha went’u? piŋerkei tveichi domo.</p>

<p xml:lang="arn" n="5"> Ka allün-meu küpparkei kiñe kuse la-füt·álu.<lb/>
Veimeu: —Kəppan mai, chau Mariñamko, piŋeparkei.<lb/>
—Fei ürke, pirkei Mariñamko. ¿Chem duŋu, papai? pirkei Mariñamko.</p>


<p xml:lang="arn" n="6"> Kəppan mai la·füttan mai; kisu yawi mai ñi kuʎin, piparkei tvichi kuse. Veimeu kiñe weche went’u ayün ñi füttayeyael, pirkei tvichi kuse.</p>

<p xml:lang="arn" n="7"> Veimeu mət’ümfalŋërkei tveichi weche went’u.<lb/>
Veimeu kəppai, piam; akui, piam, Mariñamko-meu, akulu.<lb/>
—Tvachi kuse ayüfin füttayeav’iel, piŋerkei. Kureyeavimi. Chumtetulayai ñi moŋen tvachi wesa kuse, pirkevi tveichi weche went’u.</p>

<p xml:lang="arn" n="9"> Veimeu: —¡Pilan! pi, piam, tvichi weche went’u.<lb/>
—Kureyenovilmi tvachi kuse laŋəmayu, pirkeví tveichi weche went’u.</p>

<p xml:lang="arn" n="10"> Veimeu kureyerkei tveichi kuse.<lb/>
   Femŋechi weda piuke nierkefui em Mariñamko.</p>

   <p xml:lang="arn" n="7-b"> ÜLKATUN MARIÑAMKO</p>

   <p xml:lang="arn">Veimeu kiñe loŋko məlerkei, Mariñamko piŋei.<lb/>
Ülkaturkei:<lb/>
“Inche Mariñamko, pirkei;</p>
<p xml:lang="arn" n="5"> N̰acharin Fayukura mawida-meu<lb/>
elŋen, pirkei.<lb/>
N̰acharin Facuyura mawida-meu<lb/>
elŋei Mariñamko küla piuke ŋen.<lb/>
Kiñe piuke laʎavule</p>
<p xml:lang="arn" n="10"> eppu piuke moŋəleai”, pirkei Mariñamkô.<lb/>
Veimeu marichi  kuñilcherkelavui.<lb/>

Veimeu kisu ñi pu kapitan<lb/>
laŋəmturkeeyu.<lb/>
Veimeu lalu wichafüŋerkei ,</p>
<p xml:lang="arn" n="15"> nentuñmaŋerkei ñi küla piuke.<lb/>
   ¡Veimeu lai Mariñamko em!</p>



   <p xml:lang="arn" n="8"> TREHUALPEYE</p>

   <p xml:lang="arn" n="8-a"> NƏT’AMKAN T’EWALPEYE</p>

<p xml:lang="arn" n="1"> Veimeu amurkei T’aumat’uli mapw; puwərkei T’aumat’uli mapu-meu. Kiñe vottəm lai, piam.<lb/>
Veimeu ŋəmantupui, piam:</p>

<p xml:lang="arn" n="2"> “Tva-meu lai ñi kuñivaʎ vottəm. ¿Laŋəmlaeneu rume weda ke wiŋka? Inche-meu welu t’anmauŋei  ñi s’pada weda ke wiŋka. Laŋəmtulai rume ñi kəme kaiñe, weda ke wiŋka!” Vei pipui, piam, T’ewalpeye T’aumat’uli mapu-meu.</p>




<p xml:lang="arn" n="3"> Veimeu: —¿Tiye chem chei, epu vottəm? ¿Wiŋka chei? pivi, piam, ñi epu vottəm.<lb/>
—Inche unechi, a puen, epu vottəm, iñ kaiñe chei, wiŋka chei. Wiŋka ŋele wüñome-für-kunulelaw.<lb/>
Nülfe inche ñi rüse kaweʎu, kure anei vottəm, pirkei T’ewalpeye yem.</p>

<p xml:lang="arn" n="4"> Veimeu unerkei, perkevi ŋünetuye-kəpachi  luan.<lb/>
Veimeu wüñokunuvemi, piam: “¡Luanərke!”<lb/>
—Epu vottəm, mi kure raŋin-meu amuai, inchin avkadi-meu amuayin, pirkei T’ewalpeye.</p>

<p xml:lang="arn" n="5"> Elurkevi leqkai ñi puiñmw; veimeu raŋi luan konfempui, piam, tveichi domo. Raŋin luan üt’üvtukukunufemi, piam, ñi leqkai. Kiñe nüpui, piam, luan tveichi domo.<lb/>
Epuñple t’ipai, piam, tvichi luan. T’ewalpeye yem epu nüi, piam; ka ñi epu vottəm kiñe ke nüiŋu, luan, piam.</p>

<p xml:lang="arn" n="6"> Veimeu məlepui, piam, T’aumat’uli mapu-meu T’ewalpeye yem.</p>



   <p xml:lang="arn" n="8-b"> ÜLKATUN T’EWALPEYE</p>

   <p xml:lang="arn">Lanturkei T’ewalpeye<lb/>
lantulu nierkei epu vottəm,<lb/>
kiñe kureŋerkei,<lb/>
kaŋelu kureŋerkelai.<lb/>
Veimeu ŋəmai ülkaturkei:<lb/>
“Amuain T’aumat’uli mapu,<lb/>
kiñe ina aukan che ŋeain;<lb/>
yeyaimi kure, anei vottəm!<lb/>
Kiñe ina T’aumat’uli mapu-meu,<lb/>
lapoaliin, lapoain!”<lb/>
pirkei T’ewalpeye yem.</p>

 


      </body>
   </text>
</TEI>
