<?xml version="1.0" encoding="UTF-8"?>
<?xml-stylesheet type="text/xsl" href="../../../../../Applications/Oxygen%20XML%20Editor/frameworks/tei/xml/tei/stylesheet/profiles/local/html/scratch.xsl"?>
<?xml-stylesheet type="text/css" href="dark-theme.css"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Estudios Araucanos: materiales para el estudio de la lengua, la literatura, i las costumbres de los indios mapuche o araucanow: diálogos en cuatro dialectos, cuentos populares, narraciones históricas i descriptivas i cartas de los indios en la lengua mapuche<lb/>XI TROZOS DESCRIPTIVOS Y DOCUMENTOS PARA EL ESTUDIO DEL FOLKLORE ARAUCANO</title>
            <author>Rodolfo Lenz</author>
         </titleStmt>
         <editionStmt>
            <edition>
               <date>1895-1898 (elicited 1896)</date>
               <name>Santiago de Chile, Imprenta Cervantes </name>
            </edition>
         </editionStmt>
         <publicationStmt>
            <publisher>Anales de la Universidad de Chile</publisher>
         </publicationStmt>
         <seriesStmt>
            <p>Tomo XCVII</p>
         </seriesStmt>
         <sourceDesc>
            <ab>Ethnographic texts</ab>
            <ab>DIALECT: Pehuenche</ab>
            <ab>INFORMANT: Calvun (Segundo Jara)</ab>
            <ab>TRANSCRIBER: Rodolfo Lenz</ab>
            <ab>LOCATION: Perquenco superior (place of residence of informant)</ab>
         </sourceDesc>
      </fileDesc>
      <encodingDesc>
         <projectDesc>
            <p> Corpus of Historical Mapudungun </p>
         </projectDesc>
         <samplingDecl>
            <p>TEXT OCR AND CORRETIONS: Belén Villena and Team </p>
            <p>https://benmolineaux.github.io/bookshelf/</p>
         </samplingDecl>
      </encodingDesc>
      <revisionDesc>
         <listChange>
            <change>
               <p>ADDITIONAL FORMATTING: Benjamin Molineaux</p>
               <date/>
            </change>
         </listChange>
      </revisionDesc>
   </teiHeader>
   <text>
      <body>
         <p xml:lang="spa" n="1"> DESCRIPCIÓN DE LA TRILLA ENTRE LOS PEHUENCHES POR SEGUNDO JARA CALVUN
</p>
<p xml:lang="arn" n="1a"> ŊƏT’AMKAN ÑIWIŊEN
</p>
<p xml:lang="arn" n="1"> Veimeu ŋət’amkayaayu tva, anei, chumleken ñiwiŋen pu mapuche. Aŋküyem tukun: veimeu nielu kachiʎa , kaweʎa  wichachekei; wichakeví pu domo suchealu .
</p>
<p xml:lang="arn" n="2"> T’apəmkei pu domo, suchekei, deumakei kiñe antə wel epu antə-meu. Pəchiken tukukeluam pu mapuche kuivi; v’anten-meu mai allüke tukuketui pu mapuche.
</p>
<p xml:lang="arn" n="3"> Deumaiem ñi ket’an eŋən suchen-meu; veimeu yekei kəlko-meu lila-mu; puwəlkei  pu domo. Went’u konkelai kiñe no rume. Re pu domo mətten pərankei  ket’an.
</p>
<p xml:lang="arn" n="4"> Rupan sucheiŋən, veimeu ka wichachekei ñiwiñalu tvichi pu domo. Veimeu deumai mudaiŋən . Wichavi ülcha ke domo, weche went’u.
</p>
<p xml:lang="arn" n="5"> Pu t’avía konkei ñiwiŋen; pun ñiwiŋei. N̰ət’areuwi , ŋət’arechaŋewi ülcha domo yeŋu, weche went’u, ülkatui mâfüluwiŋu.
</p>
<p xml:lang="arn" n="6"> Veimeu afüiŋən ñiwiŋen ; anünaiŋən elelniel t’əlke ñi anüam tveichi pu ñiwiñfe. Eluŋei mudai, kore.
</p>
<p xml:lang="arn" n="7"> Veimeu ŋət’amkai kiñe che, kakelu aʎkətulei. Upanyiŋən, veimeu umauqtui fətta ke pəra, vei inakudukei weche ke went’u. Femkei mai pu mapuche.
</p>
<p xml:lang="arn" n="1b"> ÜLKATUN ÑIWIŊEN<lb/>
b. Amuleyu, chachan;<lb/>
kəmme amuleyu, chachan;<lb/>
mût’urkilŋe , chachan;<lb/>
tvei mut’un, chachan.</p>
<p xml:lang="arn" n="5"> Kəme amuleŋe, chachan.<lb/>
Amu-amuleyu, lamŋen;<lb/>
kəmme amuleyu.<lb/>
Cheu kanzalmi<lb/>
ʎawe elisaeyu , lamŋen;
</p>
            <p xml:lang="spa" n="2">LA PIEDRA SANTA DE RETRICURA
</p>
<p xml:lang="arn" n="2"> RƏT’IKURA
</p>
<p xml:lang="arn" n="1"> Tvachi kura məlei inaltu rüppü, inaltu kiñe mawida; rüppü t’ipalu Kurakaqtün, amulu Loŋkimai-meu.
</p>
<p xml:lang="arn" n="2"> Tveichi kura füttañma, yuŋele, weuchúñ-meu  pətchi rume, mapu-meu allü rupai; məlei pətchi ke lolololoi ; veimeu elŋekeel  fiʎ.
</p>
<p xml:lang="arn" n="3"> Küla aŋe wif klei; epu s’kina fentepun nurklei; tavlarke məlei.
</p>
<p xml:lang="arn" n="4"> Rumealu che ŋiʎaturpukei tveichi kura-meu. Elərpukei fiʎ: niei plata elke mari sentao, chaucha: nielai elərpukei pət’em; nielai pət’em elərpukei mürke.
</p>
<p xml:lang="arn" n="5"> Chem rume yenielai, wat’onturpukei chaŋi maməʎ , fei elərpukei. Marichi re rumekelai; re rumele weda yauavúi: wat’oavi ñi kaweʎu, kisu aʎfü-aʎfüi. Femnole ñam kaweʎu, fot’akonafí  ñi kaweʎu; pətchi mapu Rət’ikura məlei kiñe fot’ako.
</p>
<p xml:lang="arn" n="6"> N̰iʎaturpunulu , vei tveichi fot’ako-meu vot’akonkei. Marichi re rumekelai tveichi kura meu.<lb/>
Fütta ŋünechen məleluam tveichi kura-meu, veimeu kəme ŋiʎatuŋekei. Ka tveichi mawida-meu, məlei kiñe chukao . Feimu ŋiʎatuŋekei.
</p>
<p xml:lang="arn" n="7"> “¡Cháu Rətikurâ! amualu Arkentino-meu inchê; kəme yauan; ¡aʎvüel-kaweʎu-layân! ¡«Kəme yaupe ñi votchəm», piaen châu! ¡chemno rumé nielayái ñi chumən, cháu Rət’ikurâ!<lb/>
¡Vachi ântə chalirpapeeyu mai, cháu Rət’ikurâ! ¡is’t’okom duŋu kimniéimi, chau Rət’ikurâ!
</p>
<p xml:lang="arn" n="8"> “¡Chukao! ¡feleimi! kəmme yauâel ñi kəme yaunoyael  piyaqen, vachi ânte, ¡chukao!”<lb/>
Veimeu weda yauael-meu: ¡t’o! ¡t’ot’o! ¡t’ot’o! pikei tveichi chukao.<lb/>
Kəme yauael-meu: chüs’il pikei tveichi chukao.
</p>
<p xml:lang="arn" n="9"> N̰iʎatuŋekei yael, kəppai yemerkei  che ŋiʎatuŋekei:<lb/>
“¡Chau Rət’ikura! kuñivaʎ inché, ¡elluen pətchi yael, châu!”<lb/>
Kəppa-püt’emtúi che, ŋiʎatuŋekei ka: “¡Pətchi eluen pət’em, chau Rət’ikurâ!” pikei nienolu pət’em.
</p>
<p xml:lang="arn" n="10"> Re nentuvemuñmaŋei fiʎ, veimeu ʎadküi ŋənechen.<lb/>
Veimeu chumkei rume che elnolu chem rume, kənt’ol-kaweʎu-kei wedayauei kei .<lb/>
	</p>
         <p xml:lang="arn" n="11"> Fem-kei pu mapuche. Rupai arkentinu, elərpai ñi mari sentao, ñi chaucha, elərpai chem-rume. Rupai winka, elei fiʎ. Fem nien fütta kúivi am; fütta ke che yem femkemun ; veimu femkei felerpúi.</p>
               <p xml:lang="spa" n="3">VIAJE A RETRITURA Y LA PIEDRA DEL ORÁCULO
</p>
<p xml:lang="arn" n="3"> KIÑE NAMPƏLKAN LIUKURA
</p>
<p xml:lang="arn" n="1"> N̰ət’amkayaeyu, anei; amukein Liukura küla yewiyin. Inche mai une konən Kurakaqtün. Məlepuken.
</p>
<p xml:lang="arn" n="2"> Allün-meu puwi ñi weku Ordike; vei yerpueneu. Amuyin Liukura. Kuʎin niepukei ñi weku, veimeu amukeyin. Umañpuyin Fütta Lelfün piŋechi mapu-meu.
</p>
<p xml:lang="arn" n="3"> Ka wünple amuyin. Rumeyin Rət’ikura ŋiʎaturpuyin:<lb/>
“¡Cháu Rət’ikurâ! Frenemoayin: «kəme yaupe ñi vochəm» pi eimi , Rət’ikurâ. ¡Chumlayayin mai, cháu Rət’ikurâ!” pirpuyin ŋiʎatun.
</p>
<p xml:lang="arn" n="4"> Elərpuyin mürke, ŋüʎiu, pət’em; veimu rumeyin. Puwiyin Loŋkimai; umañpuyin. Ka wünple amuyin. Puwiyin Liukura, Romaltu Palma-meu. Veimeu ilotupuyin.
</p>
<p xml:lang="arn" n="5"> Veimeu külawentupuyin, ramtuputui kuʎin ñi weku fei chu went’u amedia-ŋekei. Veimeu elutueiñmeu  in kuʎin, kaŋeple  elkunumetui ñi kuʎin ñi weku amedia.
</p>
<p xml:lang="arn" n="6"> Ka antə-meu amuyu weku inchu Peutúwe-kura-meu . Pu wiyu.<lb/>
Tvachi kura rumei yem pu mapuche wit’añpramərpukerkei peutukemun . Veimeu wit’añpraneyu  kai. Inche meli rupachi pramən, ñi weku külla rupachi pramüi.
</p>
<p xml:lang="arn" n="7"> Tvachi kura-meu kimukerkei pu mapuche chumteñma moŋeyael. Veimeu vemeviyu tveichi kura kai. Meli rupachi pramlu allüñma moŋekerkei; külla rupachi pramlu doi püchiñma moŋekerkei.
</p>
<p xml:lang="arn" n="8"> Tvachi kura piŋei Peutuwekura; kaʎvui, moŋkolklei, püchikavui, welu fentepun fanei. Veimeu wit’añpraneyalu inchu kəpatuyu Liukura-meu.
</p>
<p xml:lang="arn" n="9"> Kunumei  ka niekei kaweʎu ñi weku, vei yemetúi ka, kəpatulu inchin. Ilo kəpaltuyin. Vauple ŋiʎapai uvisa ñi weku kiñe arkentino-meu.<lb/>
Meli kaweʎu-meu eluŋei küla mari purua uvisa, ka mari kapra.<lb/>
Veimeu kəpain Loŋkimai; akutulu inchin mawünmain.
</p>
<p xml:lang="arn" n="10"> Veimeu epuentupatuiin. Dipatuinmeu küla went’u. Amurkeiavulu Puel-mapu, wüñomerkei Alonmi məlei weichan piŋen-meu wüñometurkeiŋən.
</p>
<p xml:lang="arn" n="11"> Vei inchin kəpatuyin; pu liwen konpayin waidüvwe-meu. Kiñe kom antü-meu akuiyin Malalkaweʎu.<lb/>
Veimeu ñamümpain  küla uvisa; pun akuyin inchin. Veimeu ilopaiin kiñe uvisa, ilotupaiin. Veimeu epuentupaiin ka kəpaiin, rupatupuyin Rət’ikura ka.
</p>
<p xml:lang="arn" n="12"> Elərpatuyin ilo, ŋüʎiu. Veimeu ŋiʎatupaiin ka.<lb/>
“Chau Rət’ikurâ «kəme puwtupe ñi vochəm» pi eimi mai Rət’ikurâ?” pirpatuyin.
</p>
<p xml:lang="arn" n="13"> Vau-ple t’auwiyin fent’en arkentinu inchin, kontualu Arkentino-meu.  Wüñopalu vachi mapu ŋiʎaturputuiŋən kai Rət’ikura.<lb/>
Elərputui fela, plata; rüŋalkunuyerpuiŋən.
</p>
<p xml:lang="arn" n="14"> Veimeu rupaiin, kəpaiin, akuyin “Wedaŋei”  mapu-meu püchi leq vui  antə. Veimeu umañpayin, yi-ŋüʎiupayin. Ka antə-meu kəpatuiin, akutuyin Fütta Lelfün-meu. Veimeu ka umañpayin. Veimu ka kiñe ilopayinuvisa.
</p>
<p xml:lang="arn" n="15"> Ka wün-ple kəpayin. Püchi prapai antə akuyin Kurakaqtün. Veimeu putupai ñi weku epu lit’o murt’u .<lb/>
Veimeu rupaiin; ka kiñe voteʎa pülku ukəpali; putu-ye-kəpayin. N̰oʎiin akuyin Koʎiwanki. Veimeu putupayin ka; veimeu ŋoʎiin kiñe went’u; ŋoʎilelu kəpaltui uvisa kisu.
</p>
<p xml:lang="arn" n="16"> Epu yewiyu weku inchú ina naqeyu. Püchi allün-meu kəpayu; umaukleuie-yeparkei tvichi kecha-kəpalu uvisa.<lb/>
Akuyiu inchú, nentuchiʎaupayu, umautupayu.
</p>
<p xml:lang="arn" n="17"> Epe wün t’epeyin; t’ipaparkei küyen; veimeu rakipayin uvisa; ŋerkelai mari küla. Ka went’u ñaməmüi  epu mari peso, ka kiñe la kapra.<lb/>
Veimeu veichi pun məten kintufuiin uvisa; pelayin. Wün-ple kom antə kintufuyin, ramtufuyin wiŋka-meu, “pelayin” piŋeyin.
</p>
<p xml:lang="arn" n="18"> Ka umanayin . Veichi pun ula rontayin. Inche wene rontan; ka went’u raŋi pun koni rontayalu. Veichi went’u wünəm-nentui . Veichi pun rontayin; kiñe is’t’o pun mawənei , ka puliwen mawənei. Veimeu kəpatuyin. Inche inanaqən ; Kuriche-mu umañpatun.<lb/>
Ka pu liwen amun Koʎiwanki rlamtumeae uvisa. Kom antə mawənman. Pemelan uvisa. Veimeu kəpatun.
</p>
<p xml:lang="arn" n="19"> Puwtun Pərkenko ñi weku-meu.<lb/>
   Veimeu epuentemen kəpatun Santa Rosa-meu mapu Fitór Chuappa ñi pat’on-meu.</p>
                  <p xml:lang="spa" n="4">VIAJE A HUINFALI
</p>
<p xml:lang="arn" n="4"> AMUI KAʎFÜN WÜNFALI
</p>
<p xml:lang="arn" n="1"> Amuken Wüñfali. Nentunpapilen pat’on Fítor Chuappa-meu; nentulu-papil inche, veimeu amun.
</p>
<p xml:lang="arn" n="2"> Puwən fütta ke pra-mu. Pettu moʎirkei che, puwən. Puulu inche ʎaqeneu kiñe ñi wenüi. Veimeu puttupun, moʎipun, moʎilu inche umañen.<lb/>
Ka antə-meu puwəi Waikil ñi kompañ; veimeu ka moʎipúi kai.<lb/>
Moʎilu, veimeu felen. Ka antə-meu moʎi-leqkai ñi kompañ. Veimeu amun ula kisu.
</p>
<p xml:lang="arn" n="3"> N̰uyulvalewen ñi chale-meu. Elŋemen Koʎiwanki; elmael inché veimeu ŋiʎayâlpun Koʎiwanki.<lb/>
Veimu rupan ilu inché amun namuntu.<lb/>
Allülewen antə puwən Kurakaqtün-meu.<lb/>
Veimeu fentepun wüywün ; pəttokovun ko, rupanwüiulan . Veimeu kiñe limeta chinchiví, ka  raŋin lit’o murto ŋiʎan. Veimeu rupan wiywün ula.
</p>
<p xml:lang="arn" n="4"> Veimeu ka koretun upan. Koretulu inché, kəpan soelekao-meu; peŋelpan ñi papil yenieel.<lb/>
Kiməñmaŋelan . Veimeu wüñopan.<lb/>
Wüñopalu inche puwtun ñi peñi-meu, nome ʎiqleufü. Veimeu umañpun.
</p>
<p xml:lang="arn" n="5"> Ka antə-meu amun Wüñfali.<lb/>
Nome ʎiqleufü məlei mai tvichi mayordomo. Feimeu puwən tveichi ruka-meu; ramtupuvin tveichi mayordomo.<lb/>
“¡N̰erkelai!  tayi t’ipai”, piŋen; “rəppu-mu chi t’avavimi”, piŋen.
</p>
<p xml:lang="arn" n="6"> Veimeu rumen tveichi ruka-meu.<lb/>
Inaltu ʎiqleufü pevin tveiche mayordomo. Veimeu peŋelelvin papil ñi yeniel; peŋelelvílu ínche, kimlai.<lb/>
“¿Chem winka ñi wireel tfá?” pieneu tveichi mayordomo. “¿Kam kolon am ve?” pieneu tveichi mayordomo.<lb/>
—Winka, pivin inché.
</p>
<p xml:lang="arn" n="7"> Veimeu elueneu ka papil ñi rumeam . Veimeu amun; veimeu puwən tveichi puertero-meu inaltu Kaqtün ŋilawe-meu məlelu. Peŋel pun ñi papil. ¡Veimeu “rumeŋe mai! pieneu tveichi winka.<lb/>
—¿Chumŋechi rumekei che? pivin tveichi winka.<lb/>
—Re ŋila-yaukei che tva-meu, pieneu tveichi winka.
</p>
<p xml:lang="arn" n="8"> Inche mai ʎekavun ñi namuntu rumayael.<lb/>
—Kiñe ina mət’umtüan, pivin tveichi winka. ¿Tva-meu aʎkəlaai cham kai Wenchupaŋ? pivin tveichi winka.
</p>
<p xml:lang="arn" n="9"> —Kisulei ta Wenchupaŋ; tañi pu kona kom amui ŋüʎiwalu pewen-meu, pieneu tveichi winka. Namuntu noyaukei kənne  pu domo miaukei tva-meu, pieneu tveichi winka.
</p>
<p xml:lang="arn" n="10"> Veimeu namuntu nopun, ula pəchikerkei ko. Nentu pantalonen, nentu sumelen, s’iwaltupun; ka kiñe mamüʎ kintun ñi ret’uwutuam. Veimeu nopun. Nopulu inché, veimeu tukupantalontun, tukusumeltun. Veimeu amun Melin-meu. Tieu-ple t’avin Wenchupaŋ.
</p>
<p xml:lang="arn" n="11"> —¿Cheu konaimi? pieneu.<lb/>
—Amualu inche ñi peñi-meu, pivin. Ramtuvin: ¿Akutun arkentino-tupelu ñi peñi?<lb/>
—¡Akulai! pieneu.
</p>
<p xml:lang="arn" n="12"> Veimeu rumen; puwən ruka ño peñi meu: məlerkei ñi küse kuku. Veimeu puwən umañpun. Umañpulu inche, akutúi ñi peñi miaukelu arkentino-mu. Veimeu mankulvin :<lb/>
—¡Moŋeimi, peñi! ¡Fütta kúivi peweukelayu, peñi! pivin inche. Ka vei pieneu kai.<lb/>
Küla-wentumen Wüñfali mapu-meu. Veimeu kəpatun ka. Kiñe küyen-meu peno miawən tieu.</p>
                     <p xml:lang="spa" n="5">EL MALEFICIO DEL LAGARTO
</p>
<p xml:lang="arn" n="5"> NƏTRAMKAN WENCHULAO
</p>
<p xml:lang="arn" n="1"> Kuivi kat’i-künna-pelu inché kayu yaulin ñi pu kona. Arelu antə nentu-makuñən, nentu-kamisan. Veimeu t’it’antu kədauən. Kəlla ñi pu wenüi kəpatulai , ʎekai tveichi menoko-meu ñi kat’ikünnayael eŋən rukayael.
</p>
<p xml:lang="arn" n="2"> Veimeu inché mekekan ñi kat’i-künnan yu peñiem inchu , ka kiñe kona nieyu. Veimeu allün-meu arelo antə “amutuyin”  piwiyin. Veimeu tuku-kamisatun. Tukukamisatullu inché naipeli  furi-meu.
</p>
<p xml:lang="arn" n="3"> —¿Chem chei? pin; nentunñi kamisa; nentulu ñi kamisa inché məlerkei kiñe vüchá kirke.<lb/>
—¡Tva kirke! pivi-ñi peñi em.
</p>
<p xml:lang="arn" n="4"> Veimeu wit’anentupai ñi  kuchiʎu, chüŋarəvi tveichi kirke. Weŋfui  mai ñi kuchiʎu ñi peñi em. Neŋəməlai tveichi kirke. Kəme ŋorəm-ŋorəm-tuyin  kuchiʎu ka ŋortuluyin kuchiʎu.
</p>
<p xml:lang="arn" n="5"> Veimeu ka chüŋarəŋei tveichi kirke; veichula en (?) rumei tveichi kuchiʎu raŋi püt’a kirke. Veimeu sichoin  kunuviyin kiñe rüŋi-mu, kankatukunuviyin tvachi kirke, kəpatuyin ñi tuka-meu.
</p>
<p xml:lang="arn" n="6"> Veimeu akutuyin ruka-meu. Umañ-meu amui yeŋemealu künna rukayael; veimeu velekai, piam, tveichi kirke. Veimeu nai-nai-əmun tveichi kirke chiʎemklewe-ñi furi.
</p>
<p xml:lang="arn" n="7"> Epuentun meu ka amui ñi pu kona yemealu künna; amui ñi peñi chüŋarə-kirke-kelu. Veimeu ŋeweturkelai tveichi kirke; tveichi rüŋi allü mapu t’analeturkei.
</p>
<p xml:lang="arn" n="8"> Veimeu allün-meu kechu küyen chi kayu chei, veimeu kut’anən, fentepun kut’anən la kan reqke.
</p>
<p xml:lang="arn" n="9"> Veimeu aʎkükevin kiñe machi, kəme machi piŋeki; məlei furi Ñelol . Veimeu wichalŋemen tveichi machi; yerñemen .
</p>
<p xml:lang="arn" n="10"> Veimeu machitupaeneu; machitupaeteu kimeneu femŋechi laŋəmviel tveichi kirke. “Kirke mai pekerkei, laŋəmərkevi sichoin kunurkevi kiñe rüŋi-meu. Veimeu t’ipaturkei tveichi kirke; feimai kut’aneleyu”, pieneu mai tvichi machi. “Kisu kimniekayele anchi” pieneu tveichi machi.
</p>
         <p xml:lang="arn" n="11"> Vei moŋelpatueneu; “fei tvachi kirke piwichein  mai” pieneu tveichi machi.</p>
                        <p xml:lang="spa" n="6">EL PLEITO DE TRUREU
</p>
<p xml:lang="arn" n="6"> PLEITU T’UREU
</p>
<p xml:lang="arn" n="1"> Amurkei Wüñvali mapu-meu maʎe T’ureu, ŋoʎipurkei Wenchupaŋ piŋechi went’u-meu. N̰oʎipulu ülkaturkei.
</p>
<p xml:lang="arn" n="2"> Tveichi weche went’u fentepun kəmerkalerkei wesakelu-meu; kəme kaweʎu ŋerkei, kəme chiʎa ŋerkei. Miawərkevui ka ke weche ke went’u, t’ürərkelai tveichi weche went’u-meu.
</p>
<p xml:lang="arn" n="3"> Veimeu ŋoʎipurkei; ŋoʎilu üʎkaturkei:<lb/>
¡Pepai ka papai!<lb/>
kəpan tayi;<lb/>
“koʎetumechi ñi pu wenüi-meu” pin,<lb/>
veimeu kəpan, papai.<lb/>
N̰oʎili inche, papai.<lb/>
Iʎantu-che-layan, papai;<lb/>
kəme ŋoʎin-mu-ken, ñi kuñivaʎŋen inche, papai.<lb/>
N̰oʎipan eimi mi ruka-mu, papai.
</p>
<p xml:lang="arn" n="4"> ¡Papai ka papai!<lb/>
nievulmi kəme koñi, papai,<lb/>
eluaveyu kəme kaweʎu;<lb/>
wit’an-niepan kəme kaweʎu;<lb/>
praalmi praavuimi, papai.<lb/>
kəpa-ʎaʎa-yeveyu, papai;<lb/>
kəme domo éimi, ka papai,<lb/>
inche kai, papai,<lb/>
kəme went’u inche kai, ka papai.
</p>
<p xml:lang="arn" n="5"> Wit’a-wit’alepai pəchi álasan, papai;<lb/>
maŋkâdale mi koñi,<lb/>
maŋkâdkaavúi, papai.<lb/>
Tami chumnovuiel, papai,<lb/>
tami üdenofuiel, ka papai,<lb/>
tami iʎamnovuiêl, ka papai.<lb/>
Eluveli tami kəme koñi, papai,<lb/>
inche kai “kəme ʎaʎa” pikayaveyu, papai,<lb/>
tami fəttá “kəme chedküi” pikayavun,<lb/>
pirkei mai tveichi weche went’u.
</p>
<p xml:lang="arn" n="6"> N̰oʎirkei, ŋoʎílu kəme anələrkei; pəchi allün-men chüŋarərume-parkeeyu kiñe went’u. “¡Maʎmaŋeimi tami wedañmaŋen!” piŋerkei tvichi weche went’u. Püt’a-mo konərkei ñi aʎvün.
</p>
<p xml:lang="arn" n="7"> Veimeu ŋoʎiwerkelaiŋən; kəpalŋeturkei tvichi weche went’u T’ureu-meu; epe larkei tveichi weche went’u.<lb/>
Wün-ple amurkei T’ureu tveichi aʎvülchechi went’u-meu. Pepurkevi tvechi went’u.
</p>
<p xml:lang="arn" n="8"> “Kəpan, pirkei T’ureu; wiya mai kəpai ñi maʎe; vei mai aʎvülmarkeen mai; veimeu kəpan! ¿Chem duŋu meu aʎvülmaen ñi maʎe, tami wedañmaŋen? ¿Eimi vemŋechi went’u am tañi maʎe, wedañma? Lale tañi maʎe, laaimi kai, wedañma!
</p>
<p xml:lang="arn" n="9"> ¿"Cheu ta rumeaimi, tami weda t’ewa-ŋen? «Arkentino konan» pilmi, məlepui tañi kəme maʎe tami aʎvülel. «Konan ta nulu mapu» pilmi, məlei tañi chau tami aʎvülel. Véntepún wapo ñi tañi pu maʎe tami aʎvülel.
</p>
<p xml:lang="arn" n="10"> “Aʎkəle tveichi ŋen  ke pu wenüi, laŋəmŋepayaimi. Mətten t’ürəfimi ta ti went’u-meu aʎvülvimi, tami wedañmaŋen. Niei ta peñi, niei ta fenten maʎe. ¿T’ewa reqke məlei tañi fente wapoŋen ta tveichi che?” piŋerkei tveichi went’u aʎvülchelu.
</p>
<p xml:lang="arn" n="11"> Veimeu duŋurkei kai tveichi went’u: N̰oʎin-meu aʎvülcherken mai; kimlan tañi aʎvülchem . Kimkleli, femlayavun mai. Welo kuʎiavin, kəme kuʎian mai! «Feman» pikelaavun  kəme ke wenüi meu? «Yavkauŋean» pikelavun.
</p>
<p xml:lang="arn" n="12"> “Kiñe ina kuʎean epu et’ipu, epu piiña, meli kaweʎu, kayu waka. Femŋechi kuʎean mai. Füreneŋechi, «laŋəmavin» piŋeli kai. ¿Laŋəmeli-meu, chempeyavúiŋən kai? Füreneŋechi ka, T’ureu.
</p>
<p xml:lang="arn" n="13"> “Eimi tami maʎe no anchi, inchú kai wenüiwen, T’ureu; füreneen. ¿Cheu ta rume anda inche? «Konanda arkentinu-mu» piŋeli, eyeu ta pepuanda ñi kaiñe? Füreneŋechi; lakale ta ti went’u, t’üranta kuʎin-meu”,  pirkei tvechi went’u.
</p>
<p xml:lang="arn" n="14"> Veimeu welewerkei T’ureu.<lb/>
“Feyürke mai, pirkei. Kiñe ina kimai ŋen vottəm! pirkei T’ureu. Wüle mətten amua-ñi werken, pirkei T’ureu.
</p>
<p xml:lang="arn" n="15"> Veimeu werkerkei Külalemu, ŋen vottəm-meu.<lb/>
“Aʎvüi mai tañi vottəm tañi wenüi; vei ta kimpe tañi wenüi; pekevin mai ta tveichi aʎvülchelu; kəme pieneu: «Kuʎean» pieneu. Vei ta kimpe tañi Kəlalen” piŋerkei Kəlalen.
</p>
<p xml:lang="arn" n="16"> Veimeu ʎâdkürkei Kəlalen.<lb/>
“¡Kiñe ina wüne layai, wedañma!”  piŋerkei tveichi aʎvülchelu.<lb/>
Feimeu maloŋerkei; nüñmaŋerkei ñi kechan kuʎin tveichi went’u aʎfülchelu.
</p>
<p xml:lang="arn" n="17"> Veimeu puwərkei kiñe loŋko-meu, veimeu ʎâqpetui ñi kuʎin. Veimeu moŋeturkei tveiche weche went’u aʎvülkeel.<lb/>
   Femŋechi femürkei mai.</p>
                           <p xml:lang="spa" n="7">UNA EXCURSIÓN AL MONTE
</p>
<p xml:lang="arn" n="7"> KIÑE PASEAN MAWIDA-MEU
</p>
<p xml:lang="arn" n="1"> Kiñe antə t’ipayu pemeael mawida waiwentu ñi ruka-meu ñi pat’on Fítor Chuappa. Amuyu, kiñe rəppü inayu. Tieu-ple pepuyu küchiŋ; nümirpuyu.
</p>
<p xml:lang="arn" n="2"> Veimeu konpuyu mawida-meu; rəppü nieni, konpuyu tieu-ple; allü kon pewerpulayu rəppü.<lb/>
Veimeu kat’ikunuiyu mawida-meu; külantu mawida rumeyu. Ka tieuple, rek’ülla niei, konpuyu. Fiŋumkeyu  pu külla.
</p>
<p xml:lang="arn" n="3"> Veimeu pei fün liŋe ñi pat’on.<lb/>
—¿Chem təva? pieneu.<lb/>
—Fün liŋe ta tvei, pivin.<lb/>
—¡Mənna kəmelkalei! pi.<lb/>
Veimeu nüminpramüi  külla  nüi tukulli fonsiʎo-meu.
</p>
<p xml:lang="arn" n="4"> Veimeu ka amuiyu; ka tieu-ple pepuyu məna kəme kachu, karelei .<lb/>
—¿Chem piŋei tva? pieneu.<lb/>
—Kimlan, pivin.<lb/>
—¿Chumŋechi yeyavuyu chei tvachi kachu? pieneu ñi pat’on.<lb/>
—Inche yekatuli kai, pivin.<lb/>
—Ka antə ula yelpayaen, pieneu ñi pat’on.
</p>
<p xml:lang="arn" n="5"> Veimeu rumeyu, konkleyu mawida-meu. Puwiyu kiñe füta külantu mawida-meu.<lb/>
Diŋum-rumeyu  mawida-meu; rumelu inchu pepuyu kat’in-mamüʎ t’avalayael mákina-meu. Veimeu wente-mu rumeyu, kúi-kúi-turpuyu. Rumeyu; konpuiyu ka kiñe mawida-meu.
</p>
<p xml:lang="arn" n="6"> Kimlayu seña mapu. Mənna kəme ke mamüʎ məlelaî; püchi ke rume mamüʎ.<lb/>
—Mənna kəmevui kuyulel meu tvachi mamüʎ, pi ñi pat’on.
</p>
<p xml:lang="arn" n="7"> Tvachi mawida mənna kəmelai miawən meu, duminklei püchi mawida. Kachu niei, püchi ke üteŋ  niei tveichi mawida.
</p>
<p xml:lang="arn" n="8"> Veimeu tieu-ple kiñe aŋkün kóyam-meu, pen kalal; küllalei; epu wenulei, ka kiñe wenulevui, welu püchi pralei. Veimeu miaulən ñi kuchiʎo, veimeu kat’emtun (?)  kiñe mamüʎ, veimu nak’əmən kiñe kalal.
</p>
<p xml:lang="arn" n="9"> —¿Chumniekei? pieneu ñi pat’on.<lb/>
—Iniekei , pivin ñi pat’on.<lb/>
—¿Chumŋechi ŋekeanchi? pieneu ñi pat’on.<lb/>
—Afəm-ŋekei  kət’al-meu, chaʎa-meu, chadin meakunuŋei  t’api; veimeu iŋekei  tva, pat’on, pivin ñi pat’on.
</p>
<p xml:lang="arn" n="10"> Veimeu rumeyu, ka tieu-ple pepuyu fenten paŋi kalal.<lb/>
Nüavulu ñi pat’on:<lb/>
—¡Nükilŋe! pivin; mənna vərelei  ta tvei, pivin mi pat’on.
</p>
<p xml:lang="arn" n="11"> Veimeu ka konpuyu külantu-meu. Une konklekei ñi pat’on.<lb/>
Veimeu tieu-ple:<lb/>
—Kansan, Kaʎvün, pieneu. ¡Eimi kai une konŋe! pieneu.<lb/>
—Vachi ple kunuyu, tva-mu kat’ikunuyu, pivin.
</p>
<p xml:lang="arn" n="12"> Veimeu kat’ikunuyu. Epe-t’ipapulu inchu peeyu kiñe saŋka, wit’u-kemun  kuo pukem.<lb/>
Veimeu t’ipapayu. Aʎkətukeyu raraken kuo, aʎkəlayu.<lb/>
Veimeu: —¡Allü-mapu-lepelai Kiʎem leufü! pi ñi pat’on.
</p>
<p xml:lang="arn" n="13"> Veimeu wüñomeyu; wüñomelu pei kaipütukemun chukao ño pat’on.<lb/>
—¿Tva chumkemun? pieneu.<lb/>
—Chukao tañi kaipütukemun, pivin ñi pat’on.
</p>
<p xml:lang="arn" n="14"> Konpayu kiñe külantu mawida-meu dimuʎupayu .<lb/>
Veimeu peyu kiñe konkon; wit’antupavui t’alka ñi pat’on t’alkatuavilu tvachi konkon; levtui tvichi konkon, veimeu t’alkatulayu.
</p>
<p xml:lang="arn" n="15"> Veimeu nieyu  t’ipapayu tveichi mawida meu. Kom iʎvode-ñi  pat’on, antioko, namun, pantalón, iʎvode ñi pat’on. Pelovelai ñi pat’on.<lb/>
Veimeu t’ipapayu. Vau-ple pepai kiñe püchi külkül ni pat’on; fentepun kəme püchi külkül: chod, mopue  choike kəchelei. Veimeu yerpai ñi pat’on. —Pekelayu yamŋechi  külkül, piyu.
</p>
<p xml:lang="arn" n="16"> Ramtuvi-ñi pat’on: —¿Cheu meleyu ruka? pivin.<lb/>
—Vau-ple, pi.<lb/>
—Inche vau-ple t’okevin, pat’on, pivi-ñi pat’on.<lb/>
—Naqeyu pepulíu seña mapu, weimeu kim-mapu-puayu, pieneu ñi pat’on.<lb/>
—¡Kəme amulelayu ta tvá! pivi-ñi pat’on.<lb/>
—¿Cheu-ple-rke amvé? pieneu ñi pat’on.<lb/>
—Vau-ple t’okivin, pivin Fentepun weñankeyu; aroweiyu yu ʎekan; pelayu rəppü: fentepun t’oŋüi  tveichi mawida.
</p>
<p xml:lang="arn" n="17"> —Vau-ple amuyu, pivin ñi pat’on.<lb/>
—¡Uneleŋe  mai! pieneu ñi pat’on.<lb/>
“ʎekan peno ñi pat’on, unelelai”,  pin mai ñi rakiduam. Inché kai fentepun ʎekan ñamael pu mawida.<lb/>
Veimeu unepan; vau-ple kimmən ñi rumemum. Pepayu tvichi kat’in mamüʎ.
</p>
<p xml:lang="arn" n="18"> —¡Véi tvá-mu rupapeyu, pat’on! pivin ñi pat’on.<lb/>
—¡Vei tvá tayu rəppü, Kaʎvün! pieneu ñi pat’on. Tfa-mu püchi kansatuyu, pieneu ñi pat’on.<lb/>
Veimeu kansatupayu.<lb/>
—¡Fentepun ʎekayu, anéi! Ñamliyu chumŋechi umañavulu chi inchú? pieneu ñi pat’on. Inché ŋüñeli laŋəmpeaveyu mai, Kaʎvün! pieneu ñi pat’on.<lb/>
—Inche aiyen mətten.
</p>
<p xml:lang="arn" n="19"> Deu-kansatuiyu, kəpayu.<lb/>
Pəchinma inayu rəppü ka ñamuiyu; veichula kat’ikunuyu kiñe kəllonentu  mawida-meu fentepun t’oŋüi.<lb/>
Veimeu t’ipapayu, veichul peyu rəppü. Veimeu t’ipapayu, rəppütupayu.<lb/>
Mənna pelayu rayen kolkopiú vei turpatuyu.
</p>
<p xml:lang="arn" n="20"> T’ipapatuyu ŋət’amkautuyu chumavulu chei inchú ñamlíu, piyekəpatuiyu rəppü.<lb/>
Femŋechi ñamvuyu mai kiñe vətta mawida meu.<lb/>
“Femŋechi ŋət’amkatiaen  mapuche duŋun-meu, pieneu ñi pat’on, chuchi kimchiʎkatullu kimaeyu-meu yu fem yawən, yu ñamkiawən ”.<lb/>
Veimeu vei piaeyu yelŋeaeyu  Santiao-meu ñi kəme wenüi-meu Rodolvo Len-meu.</p>
      </body>
   </text>
</TEI>
